Sadece 3 dakikam var hızlı konuşacağım ve bu beyin devrelerinizi kullanacak -- başka bir şey düşünmek zor olabilir. 27 yıl önce bir trafik cezası yedim ve bu konuda çok düşündüm. Bu konuyu tekrar tekrar düşünecek zamanım oldu. Ve güç-enerji verimi sadece araba ile ilgili değildir. Aynı zamanda yola da bağlıdır.
Yol dizaynı fark yaratır, özellikle de kavşaklar, kavşaklar iki türlüdür, trafik sinyal lambası olanlar ve sinyalsizler, yani "DUR" işareti olan kavşaklar. Kazaların %50 si kavşaklarda oluyor. Döner kavşaklar çok daha iyi. 24 kavşak için yapılan bir çalışma trafik lambası olan bir kavşağın döner kavşağa çevrilmesiyle kazaların %40 oranında azaldığını yaralı içeren kazaların %76 azaldığını Ölümcül kazaların da %90 azaldığını göstermiş. Ama bu sadece güvenlikle ilgili. Peki ya zaman ve benzin? Trafiğin akmaya devam etmesi daha az fren yapmak demek, yani hızın daha az artması, az benzin ve az kirlenme ve zaman kaybının azaldığı anlamına geliyor, ve bu da kısmen Avrupa'nın Amerika'ya kıyasla daha verimli olmasının göstergesi.
Yani sinyalsiz kavşaklar, DUR işareti olanlar, pek çok hayat kurtarıyor, ama sayıları çok fazla artıyor. Küçük dönerkavşaklar gözükmeye başladı. Benim oturduğum semtte bir tane var. Ve bunlar çok daha iyi--trafik ışıklarından daha iyiler, dört yollu DUR işaretlerinden iyiler. Monte edilmeleri pahalı, ama edilmemeleri daha pahalı. Bunlara bakmamız lazım.
Ama her zaman uygun olmayabiliyorlar. Bu üç yol kavşağını göz önüne alalım. Burada bir tane bulunması çok mantıklı, tali yolun ana yola birleştiği yerde. Ama diğer ikisi cidden sorgulanabilir. İşte buradaki. İncelediğim kadarıyla bir tane daha var. Bu üçüncü yolda çok nadir araba oluyor.
Ve sorum şu; bunun bize maliyeti nedir? Benim baktığım bu kavşakta günde 3000 araba her bir yönde geçiyor, ve bu kavşakta 2 ons (56 gram) benzinin kaybı demek. Bu her biri için beş cent, bir günde çarpı 3000 araba yılda 51.000 dolar kayıp demek. Bu sadece benzin kaybı. Birde kirlenme var, arabanın aşınması ve zaman... Bu kayıp zamanın değeri nedir? 3000 araba başına 10 saniye, günde 8.3 saat demek. US'de ortalama maaş saatte 20 dolar. Buda yılda 60.000 dolar demek. Bunu benzinle toplayın, yılda 112.000 dolar ediyor. Yani her bir yön için koyulan trafik işaretin maliyeti bu.
%5 iskonto yaparak bugüne kadarını hesaplarsak; 2 milyon dolardan fazla; her yön için tek bir DUR işaretinin maliyeti bu. Şimdi, şu yandaki arazinin satış fiyatına bakalım, muhtemelen bu araziyi satın alır, fundalığı kesip görüş alanını düzeltir, ve yeniden satabilirsiniz. Yine de hesaplamada karlı çıkarsınız. Yani insan düşünüyor, "Bu neden burada duruyor?" Yani bu her yöne DUR işareti oraya neden koyulmuş? Çünkü hayat kurtarıyor. Peki bunu sağlayacak daha iyi bir yol var mı?
Bunun cevabı oradan gelecek olan arabaları güvende tutabilmek. Çünkü orada yaşayan pek çok insan olabilir ve ana yoldakiler yavaşlamadığı için uzun bir kuyruk oluşabilir ve sonsuza kadar :) beklemeleri gerekebilir . Mevcut trafik işaretleriyle bunu aşmak mümkün mü? Yani YOL VER ve DUR işaretlerinin uzun bir hikayesi var. DUR işareti 1915 de yaratıldı. YOL VER işareti de 1950 de. Ve elimizde sadece bunlar var.
Neden YOL VER işaretini kullanmayalım? YOL VER işareti, yolun sağından gelenlere yol verin anlamında. Yani bekleyen 5 araba varsa, hepsi geçene dek beklemelisiniz. Ondan sonra geçebilirsiniz. Alternatif bir fikir veya sıralı geçiş fikri içermiyor. Ve bu her zaman tali yol için kullanılıyor bu şekilde ana yolun önceliği korunuyor. Var olan işaretler için yeni bir anlam yaratmak çok zor. Birden bire herkese "Tamam, YOL VER işareti görünce ne yaptığınızı anımsadınız mı? Şimdi farklı davranacaksınız" diyemezsiniz. Bu işe yaramaz.
Yani şimdi dünyanın yeni bir trafik işaretine ihtiyacı var. (alkışlar) Altına bir parça bilgilendirme eklenecek, bilirsiniz, kamu servis duyurularını görmeyenler için. Ve buda DUR ve YOL VER işaretlerini birleştiriyor. T harfi şeklinde, yani sırayla geçin der gibi. Ve bu belirsizlik tedbir almakla sonuçlanıyor. İnsanlar beklenmedik ve nasıl başa çıkacaklarını bilemedikleri durumlarda yavaşlarlar.
Ve şimdi sizler "Yol alimleri" olarak (kahkahalar) bu işaretin hemen benimsenmesini beklemeyin, herşey çabuk değişmez. Ama hepiniz cemiyet mensuplarısınız, ve cemiyetinizi etkileme çalışmaları yapıp çok daha mantıklı yeni trafik işaretleri yaratılmasını sağlayabilirsiniz. Ve aracınızı değiştirmek yerine, yaşadığınız çevrede bunun gibi şeylerin değişmesinde aracılık yaparak, çevre ve doğa hakkında da etkili olabilirsiniz. Teşekkürler. (Alkışlar)