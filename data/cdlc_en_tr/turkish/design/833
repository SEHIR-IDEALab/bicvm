Ben, birçoğunuz gibi Dünya üzerinde şehirlerde yaşayan iki milyar kişiden biriyim. Ve bazı günler -- geri kalanınızı bilmiyorum -- ama bazı günler hayatımda neredeyse herşey için başkalarına ne kadar çok güvendiğimi somut olarak hissediyorum. Ve bazı günler, bu biraz da korkutucu olabiliyor. Ama bugün burada, hakkında konuşmak için bulunduğum konu işte bu dayanışmanın aslında nasıl, açık kaynaklı işbirliği uygularsak, en derin sivil sorunlarımızın bazılarının iyileşmesine yardım etmesi için kullanabileceğimiz son derece güçlü bir sosyal altyapı olduğu.
Birkaç yıl önce, New York Times yazarı Michael Pollan tarafından yazılmış bir makale okudum. Pollan bu makalede kendi yiyeceklerimizin bazılarını bile yetiştirmenin, çevre için yapabileceğimiz en iyi şeylerden biri olduğunu savunuyordu. Bu makaleyi okuduğum zaman, kış mevsiminin ortasıydı ve New York şehrindeki dairemde kesinlikle toz toprak için yer yoktu. Bu nedenle sadece bir sonraki Wired dergisini okumak ve uzmanların bizim için gelecekte bütün bu sorunları nasıl çözeceklerini öğrenmekle yetinmeye hazırdım. Ama aslında Michael Pollan'ın bu makalede savunduğu nokta tam olarak da buydu -- tam da bütün bunların sorumluluğunu uzmanlara devrettiğimiz zaman, yiyecek sisteminde gördüğümüz türlü karışıklıklara neden oluyoruz.
Kendi işimden tesadüfen biraz da olsa, NASA'nın nasıl uzayda yiyecek yetiştirme konusunda araştırmalarında hidrofoniği (suda bitki yetiştirme) kullandığını biliyorum. Ve aslında bitkilerin kök sistemleri üzerinden bir tür yüksek kalite sıvı toprak geçerek ideal besinsel ürün elde edebilirsiniz. Şimdi bir sebze bitkisi için, benim dairem neredeyse uzay kadar yabancı bir yer olmalı. Ama biraz doğal ışık ve yıl boyunca iklim kontrolü sunabilirim.
İki yıl sonrasına hızla geçelim: şimdi pencere çiftliklerimiz var, ev içinde yiyecek yetiştirmek için dikey, hidrofonik platformlar. Ve şöyle işliyor: dibinde bir pompa var ve bu pompa belirli aralıklarla bu sıvı besin çözeltisinin bazısını yukarı yolluyor ve sonra kil peletleri içinde asılı bitkilerin kök sistemlerine damla damla akıyor -- böylece hiç çamur oluşmuyor. Işık ve sıcaklık her pencerenin mikroiklimine göre değişiyor, bu nedenle bir pencere çiftliğinin bir çiftçiye ihtiyacı var, ve pencere çiftliğine ne tür ekinler koyacağına ve yiyeceklerini organik bir şekilde besleyip, beslemeyeceğine karar vermeli.
O zamanlarda, bir pencere çiftliği, bir sürü test gerektirecek teknik olarak karmaşık bir fikirden başka birşey değildi. Ve ben gerçekten bunun açık bir proje olmasını istedim çünkü suda bitki yetiştirme şu an A.B.D.'de patentlemenin hızla büyüyen alanlarından biri ve muhtemelen Monsanto gibi, insanların yiyecekleri üzerinde pek çok kurumsal fikri mülkiyetin olduğu başka alanlardan biri haline gelebilir. Bu nedenle, bir ürün yaratmak yerine, yapacağım şeyin bu projeyi bir sürü eş geliştiriciye açmak olduğuna karar verdim.
Yarattığımız ilk birkaç sistem az çok başarılı oldu. Tipik bir New York kenti dairesi penceresinde haftada yaklaşık bir salata yetiştirebildik. Ve kiraz domates ve salatalık, her çeşit şey yetiştirebildik. Ama ilk birkaç sistem Martha Stewart'ın kesinlikle asla onaylamayacağı türden çok enerji harcayan, gürültülü ve sızıntı yapan sistemlerdi. (Kahkahalar) Daha fazla eş geliştirici getirmek için, bir sosyal medya sitesi oluşturduk, tasarımları yayınladık, nasıl çalıştıklarını anlattık ve hatta bu sistemlerin tüm hatalı yönlerini belirtecek kadar ileri gittik. Sonra dünyanın heryerinden insanları sistemleri kurmak ve bizimle deney yapmak için davet ettik. Gerçekten şu an sitede, 18.000 insan var. Ve dünyanın her yerinde pencere çiftliklerimiz var.
Yaptığımız şey NASA ya da büyük bir şirketin R&D (A&G) ya da araştırma ve geliştirme dedikleri şey. Ama biz ona R&D-I-Y (A&K-Y), ya da araştır ve kendin yap diyoruz. Mesela, Jackson katıldı ve su pompaları yerine hava pompaları kullanmamızı önerdi. Doğruyu elde etmek için bir sürü sistem kurmak gerekti, ama doğruyu bulur bulmaz, karbon ayakizimizi neredeyse yarıya indirebildik. Chicago'da Tony, diğer birçok pencere çiftçileri gibi deneyler yetiştirmeye başladı sadece organik besinlerini değiştirerek düşük ışık koşullarında yılın dokuz ayı çileklerinin meyve vermesini sağlayabildi. Ve Finlandiya'daki pencere çiftçileri Fin kışlarının karanlık günleri için pencere çiftliklerini LED ışıkları ile donatarak kişiselleştiriyorlar ve bunu açık kaynaklı ve projenin bir parçası yapıyorlar.
Pencere çiftlikleri, yazılıma benzer bir şekilde hızlı bir sürümleme süreci sayesinde gelişmekte. Ve her açık kaynaklı proje ile, asıl fayda kendi özel endişelerine göre sistemlerini kişiselleştiren insanların belirli endişeleri ile evrensel endişeler arasındaki etkileşim. Yani çekirdek takımım ve ben gerçekten herkese fayda sağlayan gelişmeler üzerinde odaklanabiliyoruz. Ve yeni gelenlerin ihtiyaçlarına dikkat edebiliyoruz.
Böylece kendi yapanlar için ücretsiz, çok iyi test edilmiş talimatlar sunuyoruz böylece herkes, dünyanın her yerinde, bu sistemlerden birini ücretsiz inşa edebilir. Ve bu sistemler için topluluğun elinde tuttuğu askıda olan bir patent de var. Projeye yatırım sağlamak için, çeşitli ürünler yaratıyoruz, ve sonra kendi sistemlerini kuracak vakti olmayan insanlara ve okullara satıyoruz.
Şimdi topluluğumuz içinde, belli bir kültür ortaya çıktı. Bizim kültürümüzde, başkasının fikrini destekleyen bir test edici olmak, sadece fikir adamı olmaktan daha iyi. Bu projeden elde ettiğimiz şey kendi çalışmamız için destek almamızın yanısıra çevre hareketine gerçekten sadece yeni bir ampul takmaktan başka bir şekilde katkıda bulunmanın deneyimini kazanmamız. Ama bence Eileen bundan ne kazandığımızı en iyi şekilde anlatıyor, ve bu da işbirliğinin gerçek keyfi. Dünyanın öteki ucundaki birinin fikrinizi alıp, geliştirmesi ve sonra katkıda bulunduğunuz için size teşekkür etmesinin nasıl birşey olduğunu burada ifade ediyor. Eğer çevreciler ve yemek insanları olarak hepimizin hakkında konuştuğu türde geniş tüketici davranışının değişimini gerçekten görmek istiyorsak, belki de sadece "tüketici" kelimesinden kurtulmamız ve birşeyler yapan insanları deskteklememiz gerekiyor.
Açık kaynaklı projelerin kendine has bir ivmesi oluyor. Ve Araştır & Kendin Yap yalnızca pencere çiftlikleri ve LEDlerin ötesine geçerek, solar panellere ve topraksız sistemlere doğru ilerledi. Ve bizden önce giden nesillerin yenilikleri üzerine inşa ediyoruz. Ve yaşamımızı şimdi yenilememize gerçeken ihtiyacı olan nesillere bakıyoruz. Bu nedenle sizden istediğimiz şey birleşik vatandaşların değerini tekrar keşfetmek, ve hepimizin hala birer öncü olduğumuzu ilan etmek.
(Alkışlar)