Bugün sizlerle korkuyu umuda dönüştürmeyi konuşacağım. Günümüzde bir doktora gidip muayenehanesinden içeri girdiğimizde hiç duymak istemediğimiz sözlerle karşılaşırız. Sahiden korktuğumuz sözler. Diyabet,kanser,Parkinson hastalığı,Alzheimer, kalp ve ciğer rahatsızlıkları. Vücudu zayıflattığını bildiğimiz ve tedavileri için çok az şey yapılabilen hastalıklar.
Bugün sizlere göstermek istediğimse bu hastalıkları iyileştirmede farklı bir düşünce tarzı, neden önemli olduğu, neden onsuz belkide sağlık sistemimizin eriyip gideceği. tabii zaten öyle olduğunu düşünmüyorsanız. Klinik yönden bugün nerede olduğumuz,yarın nereye gidebileceğimiz, sorunlardan bazıları. Ve bütün bunları 18 dakika içinde yapacağımıza söz veriyorum.
Bu slaytla başlamak istiyorum. çünkü bu bir bakıma Science Magazine'in bu konuya bakışını yansıtır. bu 2002'de, biyonik insan hakkındaki bir çok makaleyle birlikte yaptıkları bir basım. Temelde bir yenileyici tıp yayınıydı. Yenileyici tıp herkesin anlayabileceği, inanılmaz kolay bir kavram. vücudun öngörülen zamana kendini iyileştirdiği hızı arttırmadan ibaret. Böylece artık bunu yapmanın yollarını biliyoruz-görüldüğü gibi. Biliyoruz ki hasarlı kalçamızın yerine suni olanı takabiliyoruz. Ve bu da Science Magazine'in ön sayfasındaki görüş.
Bu tamamen yenileyici tıbbın karşı savıdır. Kendisi değildir. Yenileyici tıp Business Week'in kısa süre önce oluşturduğu metinde anlattığıdır. Semptomları ilaçla,aletle iyileştirmeyi düşünmek yerine- -bu temaya bir kaç kez değineceğim. biz vücudun fonksiyonu kayıp bölgesine organ ve hasarlı dokuları canlandırarak hayat vereceğiz. Tedavi sonunda, en baştaki gibi olacaksınız.
çok az iyi fikir-bunun iyi olduğunda hemfikirseniz- gerçekten alışılmışın dışındadır. Ve bu da aynen öyle. Tarihe dönüp bakarsanız, Uçak uçurma konusunda daha ünlü olan Charles Lindbergh aslında Rockefeller'den Nobel kazanmışlardan Alexis Carrel ile birlikte organ yetiştirme konusunu ilk düşünmeye başlayanlardan biriydi. Ve 1937'de,organların tamamını meydana getirmek için biyolojik reaktörlerde ne yapabileceğimizi düşünmeye başladıklarında bu kitabı çıkardılar. O zamandan beri çok ilerledik. Sizinle sürmekte olan ilginç bir çalışmayı paylaşacağım.
Ama önce,yapmak istediğim sağlık sistemiyle ilgili üzüntümü ve onun gerekliliğini sizinle paylaşmak. Dünkü konuşmaların çoğu hayat standartlarını yükseltme ve sefaleti azaltmadan bahsetti. Ve küresel olarak hayat standardını yükseltmekten. Önümüzdeki meselelerden biri,ne kadar zenginsek o kadar uzun yaşadığımız. Ve ne kadar uzun yaşarsak yaşlandıkça hastalıklarımızla başa çıkmanın daha maliyetli olacağı.
Bu tümüyle ülkenin 65 yaş üstü nüfusunun oranıyla karşılaştırılan refahıdır. Sizde basitçe bir ülke ne kadar zenginse o kadar yaşlı nüfus barındırdığını görebilirsiniz. Peki,bu neden önemli ? Ve neden şimdi özellikle çarpıcı bir sorun? Eğer nüfusunuzun ortalama yaşı 30 ise, tedavi etmeniz gereken genel hastalıklar belki ara sıra kırık bir ayak bileği, belkide birazcık astım olacaktır. Eğer ülkenizdeki ortalama yaş 45-55 arasındaysa, insanlar diyabet,kalp rahatsızlığı, koroner atardamar gibi hastalıklarla uğraşıyor olacaklar. Doğal olarak daha zor tedavi edilen ve tedavileri de daha maliyetli olan şeyler.
Amerika'daki nüfus istatistiklerine bir bakın. Bu,Amerika Birleşik Devletleri'nden. 1930'da her emekli insan için 41 çalışan düşüyordu. Gerçekten çok hasta olmayıp çalışan 41 kişi hasta olan bir emekliye para ödüyordu. 2010'da Amerika'da her emekli insan için 2 çalışan. Ve bu dünyadaki her sanayileşmiş,zengin ülkede aynıdır. Peki,yaşlanma gerçeği böyleyken, nasıl hastaları tedavi etmeyi karşılayabilirsiniz ?
Bu,sağlık hizmetlerinin bedeline karşı yaştır. 45 ve 40-45 arası yaşlarda sağlık hizmetlerinin bedelinde ani bir artış olduğunu görebilirsiniz. Eğer gerekli incelemeleri yaparsanız,bu çok ilginçtir. Siz bir birey olarak kendi sağlığınıza hayatınız boyunca ne kadar harcadığınıza bakabilirsiniz. Ölüm zamanınızdan yaklaşık yedi yıl önce bir yükselme olur. Ve siz aslında- (Gülüşler) -bu konuya girmiyoruz. (Gülüşler)
Gerçekten ama gerçekten bu tarz hastalıkların tedavisindeki yolu değiştirecek, ve benim tabirimle sağlıklı yaşlanmayı sağlayacak çok az şey vardır. Ben dört tane olduğunu söylerim. Ve bunların hiçbiri bir güvence ya da yasal bir sistem değildir. Bütün bunlar aslında maliyeti karşılayanı değiştirir. tedavinin maliyetini değil.
Yapabileceğiniz şeylerden biri tedavi etmemektir.Sağlığı karneye bağlayabilirsiniz. Artık bunun hakkında konuşmayacağız.Çok üzücü. Önleyebilirsiniz. Açıkçası,önlemeye çok para konulmalıdır.
Ama belki de,bana en ilginç gelen,ve en önemlisi hastalık ilerlemeden çok önce tanı koyulması ve hastalığı tedavi etmek için semptomları değil hastalığı iyileştirme fikridir. Örneğin,diyabeti düşünün. Günümüzde onunla ne yapıyoruz ? Hastalığı semptomatik olmadan sonunda teşhis ediyoruz, sonra bulguyu 10,20,30,40 yıl boyunca tedavi ediyoruz. Ve iyileştiriyoruz.İnsülin epey iyi bir tedavi. Ama en sonunda işe yaramayı kesiyor, diyabet hastaları da vücudu zayıflatan hastalıkların başlangıcına doğru ilerliyorlar.
Neden pankreası canlandırmak için hastalığın başında, belkide henüz semptomatik olmadan, pankreasa enjeksiyon yapamıyoruz ? Bunu yaptığımız zamanda biraz pahalı olabilir ama, eğer çalışırsak,tamamen farklı bir şeyi başarabiliriz.
Bu video,bence,size anlatmaya çalıştığım konuyu çarpıcı bir şekilde ortaya koyuyor. Bu bir uzvunu yeniden oluşturan bir semender. Bir semender bunu yapabiliyorsa,biz neden yapamayalım? Şimdi size bu uzuvları yeniden oluşturmayla ilgili daha önemli özellikler göstereceğim. Fakat yenileyici tıp hakkında konuştuğumuz şey bunu vücudumuzun her organında yapıyor, doku ve organların kendileri için. Bugünün gerçeği şu,eğer hastalanırsak, biz sizin semptomlarınızı iyileştireceğiz ve sizin yeni bir hayat tarzına alışmanız gerekecek.
Ben derim ki yarın- yarın tartışılabilir olunca- önceden tahmin edilebilir bir gelecekte yenileyici rehabilitasyon hakkında konuşacağız. Burada protez bir uzuv var, aslında Irak'tan dönen bir askerinkiyle tamamen aynı... Irak'tan kol ve bacaklarını kaybetmiş dönen 370 asker var. Bir düşünün onlar bununla yüzleşmek yerine o uzuvlarının yenilenmesini düşünebilirlerdi. Bu müthiş bir fikir. Size bu konudaki çalışmalarımızda nerede olduğumuzu göstereyim.
Ama bu,tekrar söylüyorum,her organa uygulanabilir. Bunu nasıl yapabiliriz ? Bunu yapmanın yolu vücudumuzla iletişim geliştirmemiz. Vücudumuzun dilini konuşmayı öğrenmeliyiz. Bir ceninken yapmayı bildiğimiz süreçlere gitmeliyiz. Bir memeli cenin,eğer gebeliğin ilk üç aylık döneminde bir uzvunu kaybederse, onu yeniden oluşturacaktır. Yani DNA'mızın yara iyileştirici mekanizmaların bu şekillerini yapabilme kapasitesi var. Bu doğal bir süreç, ama biz yaşlandıkça kayboluyor. Çocukken,yaklaşık altı aylıktan önce, eğer bir kazada parmak ucunu kaybederlerse, parmak ucunu yeniden oluşturacaklardır. Beş yaşında olduklarında,bunu artık yapamazlar.
Vücutla iletişime gelirsek, vücudumuzun dilini konuşmalıyız. Alet çantamızda bunu yapmamıza izin verecek belirli araçlar var. Size bunlardan vücutla konuşmak için olan üç tane örnek vereceğim.
Birincisi,hücresel terapiler. Açıkçası biz,doğal bir süreçte hücrelerimize işin çoğunu yaptırarak kendimizi iyileştiriyoruz. Böylece,doğru hücreleri bulursak ve onları vücuda nakledersek,onlar iyileştirmeyi yapabilir. İkincisi,bir takım gereçler kullanıyoruz. Dün yeni gereçlerin önemini dinledik. Eğer onları yaratabilir,tasarlayabilirsek, ya da doğal bir ortamdan çıkarabilirsek, onlar sayesinde vücudun kendini iyileştirmesini sağlayabiliriz. Ve son olarak,akıllı aletler kullanabiliriz, vücudun yükünü hafifletip iyileşmesini sağlayan aletler.
Size bunların tek tek örneklerini göstereceğim. Önce gereçlerden başlamak istiyorum. Pittsburgh üniversitesinden Steve Badylak'ın yaklaşık on yıl önce parlak bir fikri vardı. bu fikir,eğer bir domuzun ince bağırsağı, tüm hücreleri atılırsa ve bu biyolojik olarak aktif olmasını sağlayacak biçimde yapılırsa, vücudu kendini iyileştirmesi için uyaracak bütün gerekli faktör ve uyarıları içerebilirdi. Ve önemli bir soru sordu. Şu soruyu : Eğer ben bu ince bağırsakta iyileşmeyi sağlayan doğal gereci alırsam, ve onu insanın vücudunda bir yere yerleştirirsem, özel doku reaksiyonu mu verecekti, yoksa yeni bir kulak yaparken ince bağırsak mı olacaktı ?
İlgi çekmese bunu size anlatıyor olmazdım. Size göstermek üzere olduğum resim- (Gülüşler) ilgi uyandıran bir resim. Yine de,siz az da olsa midesi hassas olanlar, bunu arkadaşlarınızın önünde kabul etmekten hoşlanmasanız da ışıklar kapalı,ayaklarınıza doğru bakmak için iyi bir zaman, Blackberry'nizle ilgilenin,ekrana bakmaktan başka her şeyi yapın. (Gülüşler)
Size göstermek üzere olduğum şey diyabetik ülser. Yine de,bakmadan önce gülmek iyi olur. Bu diyabet gerçeği. Sanırım,diyabetik,diyabetik ülser hakkında çok şey duyuyoruz. biz sadece ülseri iyileşmezse ampütasyon yapılan son tedaviyle ilişkilendirmiyoruz. Şimdi slaytı açacağım,yalnız uzun süre kalmayacak. Bu diyabetik ülser.Trajik. Tedavisi ampütasyon. Bu yaşlıca bir bayan.Dİyabetin yanında,karaciğer kanseri. Vücudunda son kalanlarla ölmeye karar verdi.
Ve bu bayan bir yıllık tedaviden sonra, Steve'in yarattığı bu yeni terapiyi denemeye karar verdi. İşte yaranın 11 hafta sonraki görüntüsü. Bu gereç sadece doğal sinyaller içeriyordu. Ve bu gereç vücudun daha önce sahip olmadığı iyileşme tepkilerine ulaşmasını sağladı.
Sizin için bir kaç tane daha can sıkıcı slayt olacak. Ne zaman bakabileceğinizi söyleyeceğim. Bu bir at.Acı çekmiyor. Eğer acı çekiyor olsaydı,size slaytı göstermezdim. Onun sadece başka bir burun deliği daha var. bir yarış kazasından dolayı. Tedaviden sonraki bir kaç hafta-- o gereci alma,jel yapma, bölgeye tampon yapma ve tedaviyi tekrarlama- ve atın iyileşmesi. Oraya ultrason yaparsanız,harika görünecektir.
Burada yüzgeci yeniden nakledilmiş bir yunus var. Dünyada bugün yaralarını iyileştirmek için bu gereci kullanan 400.000 hasta var. Bir uzvu yenileyebilir misiniz ? DARPA Steve'e soru sorma sürecini başlatması için 8 kurumlu bir projeyi yönetecek 15 milyon dolar verdi.
Size 15 milyon dolar resmini göstereyim. Bu parmak ucunu kaybetmiş 78 yaşında bir adam. Daha önce size parmak uçlarını kaybeden çocuklardan bahsetmiştim. Bu da tedaviden sonra nasıl göründüğü. Bunlar günümüzde oluyor. Klinik olarak uygun. Bunu yapan gereçler var.Kalp yamaları var.
Peki biraz daha ileriye gidebilir miyiz ? Gereçleri kullanma yerine, onlarla beraber hücreleri de alıp, hasarlı dokuyu çıkararak, yerine biyobozunur gereçleri koyabilir miyim ? Burada çarpan bir kalbin parçasını görüyorsunuz. Tokyo Kadın Hastanesinden Teruo Okano tarafından yapıldı. Kendisi aslında,çarpan bir dokuyu bir çanakta yetiştirebilir. Çanağı soğutuyor,niteliklerini değiştiriyor. Ve onu çanaktan çıkarıyor. Bu harika bir şey.
Şimdi size hücre temelli yenilemeyi göstereceğim. Size burda göstereceğim şey, bir hastanın kalçasından alınan kök hücreler. Ve yine hassassanız bakmak istemeyeceksiniz. Bu seferki biraz daha rahat. Bu bir by-pass operasyonu,Al Gore'un geçirdiği gibi, küçük bir farklılıkla. Burada,ameliyat sonunda en başta alınan kök hücrelerin doğrudan hastanın kalbine enjekte edildiğini göreceksiniz Burada duruyorum çünkü size bu teknolojinin henüz ne kadar yeni olduğunu göstereceğim. İşte kök hücreler,hastanın tam da çarpan kalbine gider... Dikkatli bakarsanız, şuralarda bir yerde, bir backflush göreceksiniz. Hücrelerin geri çıktığını görüyorsunuz. Yeni teknolojinin her türlüsüne,yeni aletlere, hücreleri doğru zamanda doğru yere koymak için ihtiyacımız var.
Sadece küçük bir bilgi,minicik. Bu rasgele bir denemeydi. O zaman bu 20 numaraydı,şimdi 100. Temelde,çok hasta birini alırsanız, bypass yaparsanız,biraz iyileşir. Bypass'ın yanında kök hücre verirseniz, bu belirli hastalar,semptomsuz olurlar. Bunlar şimdi 2 yıllık. Hastalığı önceden teşhis etmek ve kötüye gitmesini engellemek en iyisi olurdu.
Bu da aynı işlem,ama şimdi minimal sıklıkla kalbi aldıkları sadece üç delikle ve basitçe kök hücreleri laparoskobik prosedüre göre enjekte ederek yapılıyor. İşte hücreler. Bu detaylara girecek zamanımız yok, ama temelde,bu da işe yarar. Daha az hasta olanları alıp bu tedavi yoluyla neredeyse semptomsuz hale getirebilirsiniz.
Bu da henüz klinik olmayan başka bir kök hücre tedavisi örneği. Bence çok yakında olacak. Bu dünya çapında pek çok meslektaşıyla birlikte Pittsburgh'dan Kacey Marra'nın çalışması. Liposuction sıvısının, -ki Birleşik Devletlerde bol sayıda mevcut- (Gülüşler) Kök hücrelerin harika bir kaynağı. Kök hücreler liposuction sıvısında toplanırlar. Siz gidip,göbeğinizi aldırabilirsiniz. Lipsuction sıvısı çıkar. burada kök hücreler izole edilir ve nöronlara dönüştürülür. Hepsi labarotuvarda yapılır. Bence çok yakında,kendi yağlarından üretilmiş kök hücrelerle tedavi olan hastalar göreceğiz.
Daha önce aletlerin hastalıkları tedavi ederkenki çarpıcı değişimlerinden bahsettim. Kapatmadan önce bir örnek. Aynı derecede trajik. Şimdi Iraktan dönen 11,000 çocuğu iyileştirecek Amerikan Ordusu Araştırma Enstitüsüyle kalıcı ve hayli üzücü bir ortaklığımız var. O hastaların çoğu çok şiddetli yandı.
Ve yanık hakkında öğrenilen bir şey varsa, onu nasıl tedavi edeceğimizi bilmediğimizdir. Yanık tedavisinde yapılan her şey-- temelde yaklaşımımız çimensel, orada bir şey yapıyoruz, ve onu yaranın üstüne ekliyoruz ve ikisini de almasını deniyoruz. Burada,yeni,giyilebilir biyo reaktör- klinik olarak bu sene ISR'de test edilmeli- Pittsburg'da Joerg Gerlach tarafından tasarlandı. Ve o biyo-reaktör yara yatağında uzanacak. Orada gördüğünüz pompa hücreleri spreyler. O bölge üzerindeki hücreleri spreyleyecek. Reaktör çevreyi verimlileştirmeye, aynı anda diğer şeyleri dağıtmaya yarayacak ve böylece çimensel yaklaşımı denemeye karşı, çimenleri besleyeceğiz. Bu,bu işi yapmanın tamamen değişik bir yolu.
Böylece 18 dakikam doldu. İyi haberlerle bitirmeme izin verin, birazcık da kötü olanlarla. İyi haber,bunu bugün yapabilmemiz. Güçlü bir çalışma. Açıkça,fikirler aktarılabiliyor. İnanılmaz güç çünkü birkaç bilim dalıyla ilgili. Bilim mühendisliği ve klinik pratiğin neredeyse her dalı bunu gerçekleştirmek için işin içinde.
Hükümetler,dinler bunun tedavide yeni bir yol olduğunu anladılar. Japon hükümeti belkide önce 3 sonra 2 milyar daha yatırıma karar vererek bu alanda bir ilk oldu. Bu tesadüf değil. Japonya ortalama yaş konusunda dünyadaki en yaşlı ülke. Çalışmak için buna ihtiyaçları var,yoksa sağlık sistemi çöker. Bu yüzden bu sektöre stratejik yatırımlar yapıyorlar. Avrupa Birliği,aynı şekilde. Çin,aynı şekilde. Çin ulusal doku mühendisliği merkezini henüz açtı. İlk yılın bütçesi 250 milyon amerikan dolarıydı.
Amerika'da biz biraz daha farklı bir yaklaşım gördük.Biz- (Gülüşler) -Al Gore'un gelip gerçek dünyada başkan olarak bulunması. Değişik bir yaklaşım oldu. Ve bu yaklaşım temelde sadece gelen fonlarda oldu. Getirilecek gerekli şeyler ve onlara dikkatli bir şekilde odaklanmak için stratejik yatırımlar olmadı.
Bir alıntıyla bitireceğim,biraz klişe olabilir ama, Çok etkileyici bir adam ve NIH'de yönetici. Ben ve Harvard'dan Jay Vacanti onu ve enstitüsündeki yöneticileri görmeye gittik, bundan birkaç ay önce, gelecek yıl alacağı 27.5 milyar doların bir kısmını kullanmanın tam zamanı olduğuna ikna edebilmek ve stratejik bir şekilde bu şeylerin hastalara getiriliş süresini hızlandırmadan emin olmak için odaklanmaya ikna etmek için. Çok aksi bir toplantıdan sonra, bize söylediği, ''Sizin vizyonunuz bizim isteğimizden daha geniş''oldu. Kimsenin bizim vizyonumuzu değiştirmeyeceğini söyleyerek kapatmak istiyorum, ama birlikte onun isteğini değiştirebiliriz. Teşekkür ederim.