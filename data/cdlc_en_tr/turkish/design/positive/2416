Çocukluğumda evin içinde dolanırken, o Türk halılarını hatırlıyorum, ve de o sahneleri, savaş sahnelerini, aşk sahnelerini. Yani, bakın. Bu hayvan, savaşçıdan gelen mızrakla mücadele etmeye çalışıyor. Ve annem bu fotoğrafları çekti, aslında daha geçen hafta, halılarımızın, ve bu zamana kadar bunu hatırlıyorum. Bir de başka bir eşya vardı, bu bir çeşit kule gibi yükselen mobilya, üzerinde de yaratıklar, canavarlar ve çıplaklık -- küçük bir çocuk için oldukça korkutucu şeyler.
Bütün bunlardan bugün hatırımda kalan, eşyaların hikayeler anlattığıdır. Yani hikaye anlatımının benim çalışmalarımda gerçekten güçlü bir etkisi olmuştur. Ve sonra başka bir esin kaynağı daha oldu. Gençliğimde, 15-16 yaşlarındayken, diğer bütün gençler gibi, sadece neyi seviyorsak ve neye inanıyorsak, onu yapmak istiyorduk. Ve böylece, en çok sevdiğim iki şeyi biraraya getirdim, kayak ve rüzgar sörfü. Bunlar, İsviçre'deki kasvetli havadan kurtulmak için oldukça faydalı.
Sonuçta, bu ikisinin birleşiminden bunu yarattım: Kayaklarımı aldım ve bir tahta aldım ve oraya bir rüzgar sörfü direği yerleştirdim, ve biraz ayak bantı ve biraz da metal palet, ve bu sayede donmuş göllerin üzerinde oldukça hızlı gidebiliyordum. Gerçekten ölüm tuzağıydı. Yani, inanılmazdı, oldukça iyi çalıştı, fakat gerçekten tehlikeliydi. Ve bu sayede anladım ki bir tasarım okuluna gitmem gerekiyordu. (Gülüşmeler) Yani, şu grafiklere bir bakın. (Gülüşmeler)
Böylece, tasarım okuluna gittim, ve bitirdiğimde 90'ların başlarıydı, ve Silikon Vadisi'nde olağanüstü şeylerin olmaya başladığını gördüm, ve orada olmak istedim, ve bilgisayarın evlerimize girmeye başladığını gördüm, evlerimizde olabilmesi için değişmesi gerektiğini. Ve böylelikle kendime bir iş buldum ve bir danışmanlık şirketinde çalışmaya başladım, ve o toplantılara giderdik, ve bazı yöneticiler gelirdi, ve derlerdi ki, "Bakın, burada yapacağımız işler gerçekten önemli, biliyorsunuz." Ve projelere kod isimler verirlerdi, bilirsiniz, genellikle Yıldız Savaşları'dan, yani C3PO, Yoda, Luke gibi şeyler. Yani beklenileceği gibi, ben genç bir tasarımcı olarak, odanın arkasında, elimi kaldırıp, sorular sorardım. Yani geçmişe bakınca, muhtemelen aptalca sorular, yani "Bu Büyük Harf Kilidi tuşu ne için?" gibi şeyler, ya da " Bu Sayı Kilidi tuşu ne için?" "Yani, şu şey?" Yani, insanlar bunu gerçekten kullanıyor mu? İhtiyaçları var mı? Evlerinde istiyorlar mı? (Gülüşmeler)
Sonradan farkına vardım ki, değiştirmek istemiyorlardı kalıcı şeyleri; özündekileri değiştirmek istemiyorlardı. Bizlerin, tasarımcıların, dış kılıfı yaratmasını istiyorlardı, kutunun dışına biraz güzel birşey koymak adına. Ve ben renk sanatçısı olmak istemedim. Bu yapmak istediğim şey değildi. Bu şekilde bir stilist olmak istemedim. Ve sonra şu alıntıyı gördüm: "Reklam, şirketlerin orijinal olmadıkları için ödedikleri bedeldir." (Gülüşmeler)
Sonuçta, kendi işimi kurmak zorundaydım. Böylece, San Francisco'ya taşındım, ve Fuseproject adında küçük bir şirket kurdum. Ve yapmak istediğim işler önemli şeylerdi. Ve gerçekten sadece dış kılıf üzerinde çalışmak istemiyordum, Komple insan deneyimi üzerinde çalışmak istiyordum. Bu arada ilk projeler mütevaziydi, fakat teknolojiyi aldılar ve belki de birşeyler haline getirdiler insanların yeni bir şekilde kullanabildiği, ve belki de yeni bir fonksiyonellik buldular.
Bu saati, otomobil şirketi Mini Cooper için yaptık, piyasaya yeni çıktığı sıralardı, ve ilk defa olarak bu saatin ekranı yataydan dikeye doğru değişebiliyor. Ve saate farklı açılardan bakmamı sağlıyor, şöyle, dirseğimi bükmeden. Ve diğer projeler gerçekten dönüşüm ile ilgiliydi, insanın ihtiyaçlarını karşılamakla ilgili. Bu İtalyan bir üretici için küçük bir mobilya ve tamamen düz olarak taşınıyor, ve sonra katlanıp orta sehpa haline geliyor ya da bir iskemle, ve bunun gibi şeyler. Ve biraz daha deneysel birşey: Bu, Swarovski için bir aydınlatma donanımı, ve yaptığı şey şekil değiştirmek. Yani daireden yuvarlağa, kareye, sekiz şekline, ve sadece küçük bir tablet bilgisayarında çizerek, bütün aydınlatma donanımı istediğin şekle giriyor.
Ve en sonunda, Herman Miller için yaprak lamba. Bu oldukça kapsamlı bir süreç; dört buçuk sene sürdü. Fakat ben eşsiz bir aydınlatma deneyimi yaratmak istiyordum, yeni bir aydınlatma deneyimi. Sonuçta hem aydınlatmayı hem de ampulü tasarlamamız gerekiyordu. Ve bunun tasarımda eşsiz bir imkan olduğunu söyleyebilirim. Ve istediğim yeni deneyim seçenekleri kullanıcıya vererek sıcak, ışıldayan bir çeşit loş ışıktan, parlak çalışma lambasına kadar giden seçenekler. Aslında ampul bunu yapıyor. Kişinin bu iki renk düzenini değiştirmesine ve karıştırmasına izin veriyor. Ve bu çok basit bir şekilde yapılıyor: kişi aydınlatmanın tabanına değiyor, ve bir tarafta parlaklığı karıştırabilirsiniz, ve diğerinde ışığın rengini.
Sonuçta, bütün bu projeler insani bir anlayışa sahip, ve bence tasarımcı olarak gerçekten düşünmeliyiz, çalışmalarımız ve dünya arasında, nasıl farklı bir ilişki yaratabiliriz, iş için olsun, ya da birazdan göstereceğim gibi, birtakım kentsel projeler olsun. Çünkü bence herkesin hemfikir olduğu gibi tasarımcılar olarak bizler işe değer katarız, kullanıcılara da, fakat, bence bu projelere kattığımız değerler sonuç olarak daha büyük değerler yaratır. Ve getirdiğimiz bu değerler çevresel problemler hakkında olabilir, sürdürülebilirlik hakkında, daha az enerji tüketimi hakkında. Bilirsiniz, fonksiyon ve güzellik hakkında olabilir; iş stratejisi hakkında olabilir. Fakat tasarımcılar gerçekten tutkaldır, bütün bu şeyleri biraraya getirirler.
Sonuç olarak, Jawbone tanıdık olduğunuz bir proje, ve insancıl bir teknolojiye sahip. Teninizi hissediyor; teninize dayanıyor, ve ne zaman konuştuğunuzu biliyor. Ve ne zaman konuştuğunuzu bilerek, bildiği diğer bütün sesleri yok ediyor, yani çevresel gürültüleri.
Fakat Jawbone ile ilgili diğer insani şey, gerçekten bütün teknolojik şeyleri çıkartmaya karar verdik ve bütün acayip şeyleri, ve yapabildiğimiz kadar güzel yapmaya çalıştık. Yani, düşünün bir kere: güneş gözlüğü ya da mücevher ya da aksesuar seçerken gösterilen özen, gerçekten önemli. yani eğer güzel değilse, gerçekten yüzünüze ait değildir. Ve burada buna ulaşmaya çalışıyorduk.
Fakat Jawbone üzerinde çalışma şeklimiz gerçekten benzersiz. Solda bir şeye işaret etmek istiyorum. Bu devre, bu içine giren şeylerden biri, bu teknolojinin çalışmasını sağlıyor. Fakat işte bu tasarım süreci: birisi devreleri değiştiriyor, devrelerin üzerine izleyici koyuyor, tümleşik devrelerin yerini değiştiriyor, diğer tarafta tasarımcılar işlerini yaparken. Sonuç olarak, bu artık teknoloji üzerine kılıf geçirmek değil. Gerçekten de içini ve dışını tasarımlamakla ilgili. Ve odanın diğer tarafında, tasarımcılar küçük değişiklikler yapıyor, taslak çizim, elle çizim, bilgisayara aktarma, ve işte ben buna tasarım odaklı diyorum. Yani, biraz itme ve çekme var, fakat yine de tasarım gerçekten bunu tanımlamaya yardımcı oluyor, tüm deneyimi herşeyiyle.
Ve tabii ki tasarım hiçbir zaman bitmez. Ve bir diğer eşsiz olan yeni olay da bu, nasıl çalıştığımız, çünkü hiçbir zaman bitmiyor, bütün diğer şeyleri de yapmamız gerekiyor. Paketleme, ve web sitesi ve devam etmeniz gerekir, kullanıcıya gerçekten pek çok açıdan ulaşmak için. Peki hiçbir zaman bitmezse kişiyi nasıl elde tutabilirsiniz? Ve Aliph Jawbone'nun genel müdürü Hosain Rahman, yani gerçekten de farklı bir yapıya ihtiyaç duyduğunuzu anlıyor. Yani bir anlamda, farklı yapı demek biz ortağız demek, bu bir ortaklık. Çalışmaya devam edebiliriz ve kendimizi bu projeye adayabiliriz, ve sonra da ödülleri paylaşabiliriz.
Ve şimdi de başka bir proje, diğer bir ortaklık-tipi yaklaşım Buna Y Su diyoruz, ve bu adam Los Angeles'dan, Thomas Arndt, aslen Avusturyalı, bize geldi, ve tek yapmak istediği sağlıklı bir içecek yaratmaktı, ya da çocukları için organik bir içecek, yüksek şeker içerikli gazlı içeceklerin yerine geçecek, çocuklarının içmesini istemediği. Böylece bu şişe üzerinde çalıştık, ve her yönden tamamen simetrik. Ve bu da şişeyi bir oyun haline getiriyor. Şişeler birbirine bağlanıyor, ve değişik şekiller, farklı formlar yaratabilirsiniz. (Gülüşmeler) (Alkış) Teşekkür ederim. (Alkış)
Ve sonra bunu yaptığımız sırada, şişenin şekli yukarıdan aşağıya bize Y'yi anımsattı, ve düşündük, yani bu kelimeler, neden ve neden değil, muhtemelen çocukların kullandığı en önemli iki kelime. Sonuçta, buna Y Su adını verdik. Ve bu herşeyin aynı odada biraraya geldiği diğer bir durum: üç boyutlu tasarım, fikirler, markalaşma, herşey derinden bağlı bir hale geliyor. Ve bu proje ile ilgili diğer bir şey de fikri mülkiyet getiriyoruz, pazarlama yaklaşımını getiriyoruz, bütün bu şeyleri biraraya getiriyoruz, fakat bence sonuçta, getirdiğimiz şey bu değerler, ve bu değerler çalıştığımız şirketlerin ruhunu yaratıyor. Ve bu özellikle ödüllendirici, tasarımınız yaratıcı bir çalışmaya dönüşünce, diğerleri yaratıcı olup daha fazlasını yapabilince.
İşte bir diğer proje, bence gerçekten bunu yansıtıyor. Bu, her çocuk için bir dizüstü bilgisayar, 100 dolarlık dizüstü bilgisayar. Bu fotoğraf inanılmaz. Nijerya'da insanlar en değerli eşyalarını başları üzerinde taşırlar. Bu kız başında dizüstü bilgisayarla okula gidiyor. Yani, bu benim için çok anlamlı. Fakat, Nicholas Negroponte -- ki bu proje üzerinde çok konuştu, OLPC'nin kurucusudur -- bize geldiğinde, yaklaşık iki buçuk sene önce, bazı net fikirler vardı. Eğitim götürmek istiyordu, ve teknoloji götürmek istiyordu, ve bunlar hayatının temelleriydi, fakat her çocuğa bir dizüstü bilgisayar misyonunun da temelleriydi. Ancak bahsettiği üçüncü temel de tasarımdı. Ve o sırada gerçekten de bilgisayarlar üzerinde çalışmıyordum. Önceki tecrübemden dolayı, gerçekten de istemiyordum. Fakat söylediği şey gerçekten önemliydi, çocukların tasarım yüzünden bu ürünü sevecekleri. Nasıl düşük maliyetli, sağlam yapacaktık, artı, Büyük Harf Kilidi tuşundan kurtulacağını söyledi -- (Gülüşmeler) -- ve Sayı Kilidi tuşundan da.
Sonuçta ikna oldum. İkon olarak tasarladık, farklı görünecek, bir çocuğa ait olduğu belli olacak, fakat oyuncak gibi olmayacak. Ve sonra entegrasyonu o duyduğunuz harika teknolojilerin, çocukların bağlanmasını sağlayacak kablosuz ağ antenleri; güneş ışığında okunabilecek ekran; lastikten yapılan klavye, ve çevreye karşı korumalı.
Yani, bütün bu harika teknolojiler cidden gerçekleşti, tutku sayesinde ve de OLPC çalışanları ve mühendisleri. Tedarikçilerle mücadele ettiler, imalatçılarla mücadele ettiler. Yani demek istediğim hayvanlar gibi mücadele ettiler olduğu gibi kalması için. Ve o istek, bir anlamda projeleri bu proje gibi yapan şey, süreç esnasında orijinal fikrin bozulmamasını sağlar. Ve bence bu gerçekten önemli birşey.
Sonuçta, şimdi bu fotoğrafları alıyoruz -- sabah kalkıyorsunuz ve Nijerya'daki bu çocukları görüyorsunuz ve Uruguay'dakileri görüyorsunuz bilgisayarlarıyla, ve Moğolistan'dakileri. Ve göründüğü üzere bejden uzaklaştık -- Yani rengarenk, eğlenceli. Aslında, her logonun biraz farklı olduğunu görebilirsiniz. Nedeni imalat sırasında X ve O için yirmi renk çıkarabilmemiz, bu zaten bilgisayarın ismi, ve bunları imalat alanında karıştırarak, yirmi çarpı yirmi: 400 farkli seçenek elde ediyorsunuz. Sonuçta, gelişmekte olan ülkelerde çocukları onu kullanırken görmenin getirisi inanilmaz.
Ancak, bu benim İsviçre'deki yeğenim Anthony, ve bir öğleden sonrayı bilgisayarla geçirdi, ve geri almak zorundaydım. Çok zordu. (Gülüşmeler) Ve bir prototipti. Ve bir buçuk ay sonra, İsviçre'ye geri gittim, ve burada kendi versiyonuyla oynuyor. (Gülüşmeler) Kağıttan, kağıt ve mukavva.
Evet, son bir projeyle bitireceğim, ve bu biraz daha yetişkin eğlencesi. (Gülüşmeler) Belki bazılarınız New York şehri kondomunu duymuştur. Aslında daha yeni piyasaya çıktı, Sevgililer Günü'nde, 14 Şubat, yaklaşık on gün önce. Şöyle ki, New York Sağlık Departmanı bize geldi, ve bunun dağtımı için bir yola ihtiyaçları vardı, New York vatandaşlarına 36 milyon bedava kondom. Yani oldukça büyük bir iş, ve dağıtım kutuları üzerinde çalıştık; bunlar dağıtım kutuları. Canayakın görünüşlü. Biraz yangın musluğu tasarlamak gibi birşey, ve kolayca hizmet edebilir olmalı: nerede olduğunu ve ne yaptığını bilmeniz lazım. Ve kondomları da kendimiz tasarladık.
Ve henüz New York'ta açılıştaydım, ve konulduğu bütün yerleri ziyaret ettim. Bu Porto Rikolu küçük bir bakkalda, Christopher caddesinde bir barda, bir bilardo salonunda. Yani her yerdeki evsizlerin bakımevlerine konuluyor. Tabii ki klüplere ve diskolara da. Ve işte bu proje için halka yapılan duyuru. (Müzik) (Gülüşmeler) Haydi alın. (Alkış)
Yani bu gerçekten de dizaynın sohbet başlatabileceği bir durum. Toplantılara katılıyordum, ve insanlar almak için oldukça hevesliydi yani. Heyecanlıydılar. Aradaki buzları çözüyordu, bir tabunun üstesinden geliyordu, ve bence bu da tasarımın yapabileceği birşey. Aslında burada biraz kondom atacaktım yani, fakat buradaki adaba uygun mudur bilmiyorum. (Gülüşmeler) Evet, tamam, tamam. Sadece birkaç tane var. (Gülüşmeler) (Alkış) Bu arada bende daha var, daha sonra almak isterseniz her zaman sorabilirsiniz. (Gülüşmeler) Eğer birisi neden kondom taşıdığınızı sorarsa, sadece tasarımını sevdim diyebilirsiniz. (Gülüşmeler)
Pekala, sadece bir fikirle bitireceğim: eğer hep birlikte bir değer yaratmak için çalışırsak, fakat yaptığımız işin değerini gerçekten de hep aklımızda tutarsak, Bence yaptığımız işi değiştirebiliriz. Değerleri değiştirebiliriz, çalıştığımız şirketleri değiştirebiliriz, ve sonunda, hep beraber, belki dünyayı değiştirebiliriz. Evet, teşekkür ederim. (Alkış)