lütfen gözleriniz kapatın ve avuçlarınızı açın. Şimdi ellerinizin içinde ne tutuyor olabileceğinizi hayal edin. bir elma, belki de cüzdanınız. Şimdi gözlerinizi açın. Bir yaşamı tutmaya ne dersiniz?
Burada gördüğünüz prematür bir bebek Huzur içinde dinleniyormuş gibi gözüküyor ama aslında hayatta kalmak için çabalıyor çünkü kendi bedeninin ısısını dengeleyemiyor. Bu bebek öyle küçük ki onu sıcak tutacak yeterli yağ dokusu yok. Umutsuzca, buna benzer 20 milyon bebek her yıl dünyaya geliyor. Bu bebeklerden 4 milyonu ölüyor.
Ama asıl problem yaşayanların, kurtulanların uzun süreli ve şiddetli hastalıklara sahip olması. Bir bebeğin hayatındaki ilk ayda tek işi büyümektir. Eğer önce hipotermi ile savaşırsa organları normal gelişemez ve buda bir seri sağlık sorununa neden olacaktır. Diabet'ten kalp hastalığına, düşük I.Q'ya kadar pek çok hastalık. Düşünün, eğer bebekler sıcak tutulabiliyor olsaydı, bu problemlerden pek çoğu engellenebilirdi.
Bu bir inkübütörün öncelikli görevidir. Ama inkübütörlerin çalışması için elektrik gerekir. ve fiyatları da 20 bin doları buluyor. Yani onları gelişmekte olan ülkelerin kırsal bölgelerinde bulamayacaksınız. Bunun sonucunda, lokal sorunlara çare olarak sıcak su şişelerinin bebeklerin vücuduna sarılması gibi, veya buradaki gibi, onları ışık ampullerinin altında ısıtmak gibi metodlar kullanılıyor ki bunlar etkisiz ve güvensiz yöntemler. Bunun yapıldığını defalarca gördüm.
Hindistan'a yaptığım ilk yolculuğumda, Sevitha adındaki bu genç kadınla Rani adındaki prematür bebeğini henüz doğurduğu zamanlarda tanıştım. Bebeğini en yakın köydeki kliniğe götürdü, ve doktor Rani'yi şehirde inkübütörü olan bir hastaneye götürmesini söyledi. Ama hastane dört saat uzaktaydı. Ve Sevitha'nın oraya gidecek gücü yoktu, ve bebeği öldü.
Bu hikayeden ve benzeri bir düzine benzer hikayeden esinlenerek ben ve takımım buna lokal bir çözüm gerekli olduğunun elektrik olmadan da çalışacak, bir anne veya doğumların çoğunun hala evde olduğu düşünülünce bir ebenin basitçe kullanabileceği bir şeye ihtiyaç olduğunun farkına vardık. Portatif bir şeye ihtiyacımız vardı, sterilize edilip pek çok bebekte tekrar kullanılabilecek, ve 20 bin dolara göre de çok daha ucuza maledilecek bir şey olmalıydı. Bu USA'da bir inkübütörün ücretidir.
Ve bizde bunu bulduk. Burada gördüğünüz şeyin inkübütöre benzer bir yani yok. Bir bebek için küçük bir uyku tulumuna benziyor. Tamamen açılabiliyor. Su geçirmez. İçinde dikiş olmadığı için çok kolay sterilize edilebiliyor. Ama bütün sihiri bu materyal kesesinde. Bu faz-değiştiren bir materyal. Bu parafine benzer maddenin insan bedenine benzer şekilde 37 derece santigrat gibi bir erime noktası var. Bunu basitçe sıcak suda eritebiliyorsunuz ve bir defa eridi mi ısısını 4-6 saat kadar, sabit bir derecede tutabilme kabiliyetine de sahip, daha sonra tekrar ısıtıyorsunuz. Yani bunu arkadaki bu cebe yerleştiriyorsunuz ve burada bebek için sıcak bir mikro-çevre yaratıyorsunuz.
Çok basit gözüküyor, ama biz defalarca kere alana çıkarak doktorlarla, annelerle ve klinisyenlerle konuşup bunun bebeğin ihtiyaçlarını karşılayıp karşılamadığını araştırdık. Bu ürünü 2010'da hindistan'da üretmeyi planladık. Ve hedef ücret noktamız da 25 dolar, geleneksel bir inkübütörün maliyetinin % 0.1'inden daha ucuz.
Önümüzdeki beş yılda bir milyondan fazla bebeğin hayatını kurtarmış olmayı planlıyoruz. Ama uzun vadedeki sosyal çözümümüz nüfus artışının azaltılması. Bu biraz tersmiş gibi duruyor, ama infant ölüm hızı azaltıldığında, nüfus büyüklüğünün de azaldığı çünkü ailelerinin bebeklerinin ölebileceği düşüncesinden uzaklaştıkları ortaya çıkıyor. KUCAK infant ısıtıcının ve buna benzer basit çözümlerin gelecek teknoloji için yeni bir trend oluşturmasını umuyoruz; büyük sosyal farklılar yaratacak potansiyele sahip basit, lokal, ucuz çözümler.
Bunun dizaynında bazı basit prensipleri takip ettik. Son kullanıcıyı anlamaya çalıştık, bu olayda, Sevitha gibi insanlardı. Sorunun köklerini anlamaya çalışıp hali hazırda yapılanlardan etkilenmemeye çalıştık. Ve bu soruna için en basit çözümü düşünmeye çalıştık. Bunu yaparak, büyük kitlelere gerçekten teknoloji sunabileceğimize inanıyorum. Ve bu Kucağın sıcaklığı ile milyonlarca hayatı kurtarabiliriz.