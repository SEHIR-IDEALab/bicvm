Yeni teknolojilerin sosyal dönüşüm için bir fırsat olduğunun sıradan ve bayat türde bir fikir olduğu konusunda uyarılmıştım, ki beni o zaman çileden çıkartmıştı ve hâlâ da beni çileden çıkartan bir yanılgı. O zamandan bu yana ne yaptıklarım hakkındaki bilgileri güncellemek -- ancak konu hala aynı -- ve size laboratuarımı ve şu anda üzerinde çalıştığım işim olan, NYU'da yöneticiliğin yaptığım Çevresel Sağlık Kliniği'ni tanıtmak istedim. Ve bu - bu sağlık için bir dönüm noktası Çünkü, aslında, benim şu anda yapmaya çalıştığım sağlık teriminin neleri kapsadığını yeniden tanımlamak. Bu, diğer birçok üniversitedeki gibi bir klinik, ama medikal endişelerle gelinen, ve ilaç reçeteleriyle çıkılan kliniklerin aksine, insanlar bu kliniğe çevresel sağlık endişeleriyle geliyorlar ve klinikten çevresel sağlığı geliştirmek için yapabilecekleri şeyleri içeren reçetelerle çıkıyorlar.
Hipokrat'ın Hipokrat yemininde geçen yararlı bir alıntı der ki: "Ruhun büyük bir kısmı vücudun dışındadır, içinin iyileştirilmesi, dışının da iyileştirilmesini gerektirir." Bu, burada varmaya çalıştığım sorunu ortaya koyuyor: sağlığın ne olduğunu tekrar tanımlamak için bir fırsatımız olduğu. Çünkü sağlığın içsel, parçalanmış, bireysel ve medikal olduğunu düşünmek büyük ölçüde bir hata. Sağlık konusunda farklı bir bakış açısını harekete geçirmek için kullanacağım çalışma, Philip Landrigan'ın güncel bir araştırması olurdu. Manhattan ve New York bölgesindeki çocuk doktorlarının çoğuna gitti ve hasta kabul saatlerini en çok nelerle harcadıklarını kaydetti. Zamanlarının yüzde 80-90'ı 5 şeye harcanıyordu. İlk sırada astım vardı. İkinci olarak gelişmişlikteki gecikmeler. Üçüncü sırada son 8-15 yılda nadir görülen çocukluk çağı kanserlerindeki 400 kat artış. Dördüncü ve beşinci, çocuklukta görülen obezite ve diyabetle alakalı sorunlardı. Peki tüm bunların -- tüm bunlarda ortak olan ne? Çevrenin rolü var, temel olarak rolü var, doğru. Bu, doktorların halletmek için eğitildikleri mikroplar değil; bu, değişik bir sağlık tanımı, dışsal olduğu, paylaşıldığı ve hakkında bir şeyler yapabildiğimiz için büyük bir avantajı olan bir sağlık tanımı, içsel, genetik olarak belirlenmiş ya da bireyselleştirilmiş olanın aksine.
Kliniğe gelenlere "hasta" değil de "sabırsız" deniyor, çünkü onlar yerel ve çevresel sağlık sorunlarına değinen yasal değişiklikleri bekleyemeyecek kadar sabırsızlar. Onlarla üniversitede tanıştım, ayrıca çeşitli yerlerde kurduğum ve karşı karşı geldiğimiz bazı çevresel zorluklarla yüzleşmeyi sağlayan birkaç saha ofisim var. Belçika alan ofisinden gelen ve bir döner kavşakta tanıştığımız, bunu seviyorum, çünkü, tam anlamıyla, bu döner kavşak, sosyal değişim hakkında bilgi veren başsız bir sosyal hareketi simgelemekte, kırmızı ışıklı trafik kesişimlerin yukarıdan aşağı kontrolünün aksine. Bu durumda, tabii ki, döner kavşak, ne yapması gerektiği kendisine söylenmeyen insanlarca mikro kararların uygun yerde yapılmasıdır. Ancak, tabii ki, daha fazla üretim çıktısına, daha az kazaya, ve ilginç bir sosyal değişim modeline vesile olmaktadır.
Bu denetleme protokülünün geliştirdiği şeylerden bazıları: bu yavru kurbağa bürokrat protokolü, ya da "kontrol altında tutmak", siz ne derseniz artık. Kurbağa yavruları olmalarına ek olarak her birine, kararlarının sizin suyunuz kalitesini etkilediği yerel bürokratların isimleri verilmiş. Yani suyun kalitesi hakkında endişeli bir "sabırsız" ilgilendiği bu su örneği içinde bir kurbağa yavrusu bürokratı yetiştirecektir. Onlar, bloglarına yazarken ve e-postalarına bakarken onlara, yoldaş hayvan aletleri yapmalarında yardımcı olmak için bazı şeyler veriyoruz. Bu, kurbağa yavrunuzu akşam yürüyüşe çıkarmanız için bir yavru kurbağa yürütücüsü. Ve ilginç olan şey -- yavru kurbağaları kullandığımız için, tabii ki, çünkü sahip olduğumuzdan çok daha hassas biyolojik algıları olduğu için, hissetmek için olan bazı duyularımızdan onlarca kat daha duyarlılar, ve endokrin bozucular ya da hormon emülatörleri adını verdiğimiz tüm endüstriyel kirleticiler sınıfına anlamlı biyolojik bir yolla cevap verebiliyorlar.
Ancak yavru kurbağanızı akşam yürüyüşe çıkarınca -- işte bazı hareket kareleri -- komşularınızın, "Ne yapıyorsun?" demesi olası. Bunu ardından, yavru kurbağanızı onla tanıştırmalısınız ve ona kimin adını verdiğinizi söylemelisiniz. Ne yaptığınızı ve bir kurbağa yavrusunun gelişim aşamalarının oldukça gözlemlenebilir olduğunu ve bizimle aynı T3 hormonlarını kullandıklarını açıklamalısınız. Böylece komşunuz sizi bir daha gördüğünde "Yavru kurbağa nasıl?" diye soracak ve siz de onların kurbağa yavrunuzla sosyal iletişime girmelerine izin vereceksiniz, çünkü Çevresel Sağlık Kliniği'nin sosyal ağı sadece sabırsızlar, insanlar, için değil; aynı zamanda insan dışı canlılar için de: insan ve insan dışı varlıklar için sosyal ağ. Ve tabii ki, bu endokrin bozucular, göğüs kanseri salgınına, obezite salgınına, kızların ergenliğe girme yaşlarının 2.5 yıl erkene kaymasında ve benzeri şeylerde rol oynamaktadırlar. Tüm bunların sonunda, eğer kurbağa yavrunuzu, davranışsal ve gelişimsel olaylarını gözleyerek başarıyla büyüttüyseniz, gidip yavru kurbağanızı adaşıyla tanıştıracak ve bulduğunuz kanıtları tartışacaksınız.
Bir diğer protokol ise -- bunları hızlıca geçeceğim, sadece ne yaptığımıza ilişkin somut bir çerçeve çizmek için -- size idrar örnekleri sormak yerine, size bir fare örneği soracağım. Burada bir fare ile aynı ortamı paylaşmış, birlikte yaşama şansına erişmiş kimse var mı -- farelerle evcil bir ortaklığı olan? Çok şanslı. Fareler, elbette, en mükemmel model organizmalardır. Onlar çevresel sağlığın kurbağa yavrularından daha da iyi modelleridir, çünkü onlar bizimle aynı memeliler ailesinden gelmenin yanı sıra büyük oranda beslenme düzeninize ortak olurlar. Çevresel streslerinizi, asbest seviyelerinizi ve kurşun seviyelerinizi her neye maruz kaldıysanız, paylaşırlar. Ve coğrafi olarak sizden çok daha kısıtlıdırlar, çünkü biz sizin evde ya da iş yerinizde ya da çocukken inatçı organik kirliliklere maruz kalıp kalmadığınızı bilmiyoruz. Fareler bunun çok iyi bir göstergesi. Tabii ki, her şey daha iyi bir fare kapanı yapmakla başlıyor. Bu onlardan biri.
Çevresel stres kaynaklarıyla başa çıkabilmek zordur. İçinizde anti-depresan kullanan var mı? (Gülüşme) Manhattan'da kullanan birçok insan var. Farelerin de selektif serotonin gerialım inhibitörlerini kendilerinin kontrol edip etmediğini test ediyorduk. Pekala, bu Prozactı, bu Zoloft, bu siyah jöleli şeker ve bu da kas gevşeticiydi, ve bunların hepsi sabırsızın aldığı ilaçlardı. Peki, sizce fareler kendi kendilerine anti-depresan almışlar mıdır? Sizce-- (Seyirciler: Kesinlikle. Evet.) Nereden bildiniz? Evet, aldılar. Bu vodka ve solüsyondu, gin ve solüsyon. Buradaki adam, saf suyu ve kas gevşeticiyi de seviyordu. Bizim çıkarımımız ne? Vodka, cin -- (Seyirciler: [belirsiz]) Evet. Evet. Farelerinizi iyi tanıyorsunuz. Öyle yaptılar, evet. Yani, saf su içtikleri kadar votka içtiler ki bu ilginçti. Ardından fare, bu tuzak mekanizmasına gidiyor. Orada eski bir cep telefonu var, kliniği arayan, -- eski cep telefonları için iyi bir işlev -- gidiyoruz ve fareyi alıyoruz. Kan örneği alıyoruz ve fare üzerinde kan ve saç deneylerini yapıyoruz.
Böyle dışsal bir biçimde, sağlığı çerçevelemenin büyük avantajına işaret etmek istiyorum. Ama, bunun aracılığıyla birkaç reçeteli ürünümüz var. Bu tıbbi modelden oldukça farklı. Havanızın ya da suyunuzun kalitesini geliştirmek için onu anlamak için ya da onu değiştirmek için yaptığınız herhangi bir şeyin faydalarından, o suyu ya da hava kalitesini paylaştığınız herhangi bir kişi yararlanıyor. Ve bu artan etki, bu toplu hareket etkisi bizim yararımıza kullanabileceğimiz bir şey. Şimdi size klinikte "Park Yok" denilen reçeteli bir ürününü göstermek istiyorum. Bu su kalitesini iyileştirmek için bir reçete. Birçok sabırsız su ve hava kalitesine ilişkin çok endişeliler. Yaptığımız, bir yangın musluğunu ele almak, ve o yangın musluğuyla ilişkili bir "park yapılamaz" alanı, ve tasarlanmış bir mikro peyzaj yaratmak ve bir müdahale fırsatı yaratmak için asfaltın çıkarılmasını öneren bir reçete yazıyoruz.
Çünkü, birçoğunuzun bildiği gibi New York, New Hersey limanındaki en büyük kirlilik artık noktasal kaynaklar büyük kirleticiler, ya da GE'ler değil ama o devasa yol ağları, fren silindirlerinizden gelen cadmium nörotoksinleri toplayan [o] geçirimsiz yüzeyler ya da her fırtına olayındaki hidrokarbon atıklar ve bunları doğrudan nehrin ağzına doğru taşıyan ortaçağsal altyapı. Bu, pek iyi bir şey değildir. Bunlar, kirleticileri limana girmeden önce engellemek için küçük fırsatlardır ve sabırsızlar tarafından çeşitli şehir bloklarında birçok ilginç şekilde üretilmektedirler. Benim söylemek istediğim, bu bir bakıma pratik bir yaklaşımdı, her şehir bloğunda yaklaşık iki ya da üç yangın musluğu bulunmaktadır. Onlara sızmak için tasarlanmış mikro peyzajlar yaratınca onların acil durum aracı park alanı olarak kullanılmalarını engellemiş olmuyoruz; çünkü, tabii ki, bir itfaiye aracı gelebilir ve oraya park edebilir. Birkaç bitkiyi dümdüz edebilirler. Ama önemli değil, onlar kendilerini yeniler. Ama eğer biz bunu her bir yangın musluğu için yapsaydık, acil kelimesini yeniden tanımlayabilirdik. Bir itfaiye aracının orada park etmediği zamanın yüzde 99'unda kirleticileri süzmektedir. Ayrıca CO2 bağlanmasını arttırmakta, havadaki bazı kirleticileri tutmaktadır. Bir arada, bu küçük önlemler, aslında nehir ağzı sistemlerine akan yedi inçlik yağmurdan 100 yıllık fırtınaya kadar tüm yol bazlı kirlilikleri engelleyebilirler.
Yani, bunlar, yerel çevresel sağlığı geliştirmek için kayda değer bir etkiye ulaşabilecek küçük hareketler. Bu en hırslı olanlarından. İklim krizinin bizim için ortaya çıkardığı ikinci dereceden, daha hain ve daha yayılmacı bir kriz ki bu da aracılık krizidir yani ne yapılacağı krizidir. Her nasılsa yerel bir marul almak, bir ampülü değiştirmek, hız sınırında araba kullanmak, lastiklerinizi düzenli değiştirmek iklim krizi karşısında yeterli gibi görünmemektedir. Bu, ortaya çıkmış ilginç bir ikon -- bunları hatırlarsınız: radyoaktif serpinti sığınakları. İklim krizinin sığınağı nedir? Bu sivil bir seferberlikti. Kiliseler, okul grupları, hastahaneler, özel mülkü olan ahali -- herkes birkaç ay içinde bunlardan bir tane inşa etti. Bunlar hala ortak, belirsiz, toplu tehdite cevap veren toplumsal tepkinin bir simgeleri olarak durmaktalar.
İklim krizi sığınakları, diyebilirim ki, bunun ya da bunun gibi görünüyorlar ki NYU'daki laboratuvar binamın üstüne yerleşmesi planlanan yoğun kentsel tarım tesisidir. Yaptığı şey, basit olarak, aldığımız -- Manhattan'da üretilen CO2 'in yüzde 80-90'ını binalarla ilişkilidir -- tıpkı ticari sera gazı gibi, binadan CO2'yi alıyoruz -- zengin CO2'li havayı -- onu şehir tarım tesisinin içinden geçiriyoruz ve oksijenle zenginleştirilmiş havayı binaya geri veriyoruz. Aslında çatıya çok fazla şey inşa edemezsin, bunun için tasarlanmamışlardır. Bu nedenle bacakların üzerine, böylece tüm yükü yığma duvarlara ve kolonlara aktarmaktadır. Açık kaynaklı donanımları kullanarak yükselen bir ahır gibi inşa edilmiştir. Bu İspanya'da işler durumda olan dörtte bir ölçekte bir prototip. Bu da nasıl görüneceği, şans dileyin, NYU istekli.
Size göstermek istediğim, aslında, son zamanlarda test etmekte olduğumuz bileşenlerinden bir tanesi -- ki bu bir güneş bacası -- şu anda New York'da çeşitli yerlere bunlardan 17 tane koyduk -- bu, havayı pasif olarak düzenlemektedir. Güneş bacasının ne olduğunu anlıyorsunuz. Sıcak hava yükselir. Binanın yanına bir parça siyah plastik koyun, ısınacaktır ve pasif bir hava akımınız olacaktır. Bizim asıl yaptığımız bunun üzerine standart bir HVAC filtresi koymak. Bu, aslında, "karbon siyahı"nın yaklaşık yüzde 95'ini tutuyor, ki "karbon siyahı", ozonlar birlikte küresel ısınmanın etkilerinin neredeyse yarısından sorumlu, çünkü değişiyor, karın üzerine yerleşiyor, yansıtıcıları değiştiriyor, atmosferin geçirgenlik kalitesini değiştiriyor. "Karbon siyahı", işte o kir tabakası, diğer türlü, güzel pembe akciğerlerinize yerleşmesiyle ilişkilendirilen. Bu iyi bir şey değil ve verimsiz yanmadan kaynaklanıyor, yanmanın kendisinden değil. Bunu güneş bacamızdan geçirdiğimizde, "karbon siyahı"nın yüzde 95'ini yakalayabiliyoruz. Sonra filtreyi öğrencilerle değiştiriyorum ve aslında "karbon siyahı"nı tekrar serbest bırakıyorum. Havadan yakaladığımız kirlerin tabakasının uzunluğunda kurşun kalemler yapıyoruz. İşte, şu an kullanılmakta olan bir tanesi. İşte burada da onları yerleştirenler, açgözlü kurşun kalem kullanıcıları.
Pekala, şimdi sizlere sadece iki tane daha arayüz göstermek istiyorum, çünkü bence en büyük zorluklarımızdan bir tanesi doğal sistemlerle olan ilişkimizi yeniden hayal etmek, sadece bu çarpık bireyselleşmiş sağlık modeliyle değil ama doğayı paylaştığımız hayvanlar yoluyla. Bizler yalnız değiliz, hayvanlar da taşınıyor. Aslında, kete göç, şu anda önceden vahşi olarak bildiğimiz hayvanların şehir merkezlerine doğru hareketleri olarak tanımlanıyor. Central Park'taki çakalı, Gowanus Kanalı'ndaki balinayı, Westchester County'deki Kanada geyiğini biliyorsunuz. Bunların hepsi Gelişmiş Dünya'nın dört bir yanında oluyor, büyük ihtimalle doğal ortamların kaybı nedeniyle, ama aynı zamanda şehirlerimiz artık eskiye göre biraz daha yaşanılabilir olduğu için. Yarattığımız her yeşil alan bizimle beraber yaşayan insan dışı her canlı için bir davetiye. Ancak biz bunu daha iyi ya da nasıl daha ilginç yapabileceğimiz konusunda hayal gücünden yoksunduk. Şimdi size bu ilişkiyi denemek ve yeniden ele almak için OOZ adı altında -- ki bu hayvanat bahçesi anlamına gelen "zoo"nun tersten yazılmışı ve kafesleri yok -- geliştirilmiş bazı teknolojik arayüzleri göstermek istiyorum. Bu kuşlar için bir iletişim teknolojisi. Böyle görünüyor. Üzerine bir kuş indiği zaman, bir ses dosyasını tetikliyor. Bu aslında Whitney Müzesinde, orada bunlardan 6 tane var, her birinin üstünde değişik bir argümanı, değişik bir ses dosyası var. Bunun gibi şeyler söylediler.
(Islıklar)
Kaydedilmiş ses: İşte yapmanız gereken şey: Aşağı in, kuş yemi dediğiniz o sağlıklı yiyeceklerden al, buraya getir ve etrafa saç. İşte iyi bir insan.
Natalie Jeremijenko: Tamam. (Gülüşmeler) Bunlardan birkaç tane vardı. Kuşlar birinden ötekine atlayabiliyorlardı. Bunlar yalnızca sıradan şehir güvercinleri. Aslında bir testti, hangi konunun, işbirlikçi davranışı en çok tetiklediğini aydınlatmak için -- aşağıdaki insanlar, yaklaşık bire yüz oranında üzerimizde en iyi işleyen argümanın bu olduğuna karar verdiler.
Kaydedilmiş Ses: Tik, tik, tik. Bu kuş gribinin insanlar için ölümcül bir virüs haline gelişindeki genetik mutasyonların sesi. Bunu ne yavaşlatır biliyor musunuz? Kuşların sağlıklı alt-nüfusları, genellikle, artan bir biyolojik çeşitlilik. Benim sağlıklı, mutlu ve tok olmam senin çıkarına. Bu yüzden, hepsini tekelinize almak yerine, besin kaynaklarınızın bir kısmını benimle paylaşabilirsin. Yani, öğle yemeğini paylaş.
(Gülüşmeler)
NJ: İşe yaradı ve bu doğru. Size göstermek istediğim son proje ise balıklar için yeni bir arayüz henüz başlatıldı -- aslında resmi olarak önümüzdeki hafta uygulamaya konacak -- Mimarlar Cemiyeti'nden muhteşem bir kurul ile. Balıklarla iletişime geçmeniz gerektiğini bilmiyor olabilirsiniz, ama burada bunu yapabilmeniz için bir araç var. Şuna benziyor: suyun üzerinde yüzen şamandıralar, 90 cm üstüne ve 90cm de altına uzanıyorlar. Eğer bir balık altından geçerse, bir ışık yanıyor. İşte buna benziyor. Bunun üzerinde bir başka fonksiyon daha var. Bu yukarıdaki ışık -- sizi denizin tutmasına sebep oluyorsam özür dilerim -- bu yukarıdaki ışık aslında bir su kalitesi göstergesi çözünmüş oksijen azsa kırmızıya dönüyor, çözünmüş oksijen fazlaysa mavi/yeşile dönüyor. Sonra, balığa mesaj da çekebilirsiniz. Aşağıda size iletişim bilgileri verecek bir kartvizit bulunmakta. Onlar da size mesaj atacaklar. Şamandıralar sizin mesajınızı aldıklarında, size mesajınızı aldık dercesine iki defa göz kırpıyorlar. Ama büyük olasılıkla en popüleri, bunlardan bir dizi de Bronx Nehri'nde var, son 250 yıl içinde New York'a yerleşen ve yuva inşa eden ilk kunduzun -- deli olacak ki -- takıldığı yer. Kunduzdan en yeni haberler. Ondan gelen güncellemelere abone olabilirsiniz. Onunla konuşabilirsiniz.
Benim düşünmeyi en çok sevdiğim ise bu arayüzün bizim doğal sistemlerle nasıl etkileştiğimizi yeniden yazıyor olması, özellikle de, kimin bilgiye sahip olduğunu, bu bilginin nerede olduğunu, böyle bir bilgiyi kimin yorumlayabileceğini ve onun hakkında ne yapabileceğinizi değiştirerek. Bu durumda, sakızı balıklara atmak yerine, ya da Doritos'u ya da cebinizde o anda ne varsa -- Şu anda, uğraştığım İzlanda'da şehrin tam ortasında bir su kütlesi var ve üzerindeki en büyük kirlilik yükü yol bazlı kirlilik değil, insanların kuşları ve balıkları beslemek için attıkları beyaz ekmek. Bunu yapmak yerine, biz balıkları besleyebileceğiniz bazı balık çubukları geliştirdik. Çok lezzetliler. Türler-ötesi çok lezzetliler, insanlar ve insan olmayan canlılar için lezzetliler. Ama aynı zamanda içlerinde "şelat ajanı" denen bir madde de var. Besinsel olarak uygunlar, Doritos'un aksine. Yani, hayvanlarla etkileşime geçme arzusu duyduğumuz her zaman, ki bununla en azından "Hayvanları beslemeyin!" tabelası kadar sık karşılaşılır. New York Şehir parkında onlardan üç tane kadar var, ve Yellowstone Milli Parkı'nda sizin beslemeyi isteyeceğiniz hayvanlardan daha fazla "hayvanları beslemeyin" tabelası var. Fakat bu harekette, bu etkileşimi, yeniden kurgulayarak, balık popülasyonunu çoğaltmak amacıyla bizzat tükettiğimiz doğal besin kaynaklarını arttıracak uygun besin değerleri olan bir yiyecek önerip bunu bir fırsata dönüştürerek. Ayrıca "şelat ajanı"nı da ekleyerek, ki bu, aynı tıbbi olarak kullanılan "şelat ajanı" gibi, belirli habitatta yaşayan balıklarda biyolojik olarak birikmiş ağır metallere ve poliklorobifenillere bağlanıyor ve bu maddeleri reaktiflerle kompleks haline getirerek zararsız tuzlara dönüştürüyor, böylece biyoyararlanımlarını etkili bir biçimde ortadan kaldırıyor.
Ama benim demek istediğim, bu etkileşim, bu etkileşimin toplu hareket, toplu iyileştirme hareketi, olarak yeniden kurgulanması, poliklorobifenileri tarakladığımız Poliklorlu bifenilleri dipden tarakladığımız yaklaşımdan epey farklı -- 30 yıl süren yasal ve yasamaya dayalı bir mücadeleden sonra dünyadaki en büyük yatırım merkezlerinden GE taraklamayı finanse etmekte -- dibi taraklıyoruz ve kazılan, büyük ihtimalle zehirli çamur yığını olmaya devam edeceği Pensilvanya'ya ya da en yakın 3. Dünya Ülkesi'ne yollanacak. Yer değiştirme çevresel sorunlarla başa çıkmak için bir yol değil. Bu, bizim altında faaliyet gösterdiğimiz tipik paradigma.
Aslında, etkileşimlerimizi yeniden kurgulamak için için yeni teknolojilerin, yeni interaktif teknolojilerin sunduğu fırsatları değerlendirerek, onları sadece izole, bireyselleştirilmiş etkileşimler olarak değil de bir işe yarayacak toplu, bütünleşik hareketler olarak kurgulayarak, bazı önemli çevresel sorunlarımıza gerçekten değinmeye başlayabiliriz.
Teşekkürler.
(Alkış)