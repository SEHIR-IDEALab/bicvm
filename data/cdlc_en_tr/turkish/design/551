Burada bulunmaktan çok memnunum. Görülüyor ki burada 80'in üzerinde ülke var; bu ülkelerin tümüne konuşma yapmak, benim için bütünüyle yeni bir unsur.
Eminin her ülkede söyleyeceğim olgu mevcuttur: veli toplantısı. Veli toplantısı nedir bilir misiniz? Çocuklarınızı götürdüğünüz değil, sizin çocukken gittiğinizden bahsediyorum; aileleriniz okula gelip öğretmenin onlarla görüşme yaptığı yere denir, biraz da ürkütücüdür. Üçüncü sınıftayken, hatırlıyorum da, şöyle bir anım vardı. Babam, işinden hiç izin almazdı, klasik bir fabrika çalışanı ve işçi sınıfından bir göçmendi. Bir gün, beni ve ne durumda olduğumu görmek için okula geldi. Öğretmenim şöyle demiş: "Aslına bakarsanız, John matematikte ve sanatta yetenekli." Başını onaylar gibi salladı. Ertesi gün, babam tofu (soya loru) dükkanımızda bir müşteriyle konuşuyordu ve şöyle dedi: "John matematikte yetenekliymiş." (Gülüşmeler)
Bu hayatım boyunca aklıma takılıp durmuştur. Babam neden sanatı da söylemedi? Bunda ne vardı? Neden? Tüm hayatım boyunca bu soru kafamı kurcaladı. Pek de bir önemi yoktu; çünkü matematikte iyi olduğum için bana bilgisayar almıştı; bazılarınız bu bilgisayarı hatırlayacaktır, ilk bilgisayarım buydu. Kimin Apple II'si var? Apple II kullanıcıları, çok güzel. (Alkış) Hatırlıyorsunuzdur, Apple II'nin hiçbir özelliği yoktu. (Gülüşmeler) Fişe takardınız, bir iki şey yazardınız ve yeşil bir metin belirirdi. Çoğu zaman bir şeylerin yanlış olduğunu söylerdi. Bu bildiğimiz bir bilgisayardı. Bu bilgisayar ise babamın hayali olan MIT'ye gidişi hayalini öğrendiğim bilgisayardı, MIT’de bilgisayarları tüm seviyede kullanmayı öğrendim. Sonrasında bilgisayarlardan kurtulmak için sanat okuluna gittim ve bilgisayarların düşünmede daha yararlı olduğunu anlamaya başladım. Sonrasında sanattan etkilenmeye başladım tabi bu 20 yıl önceydi. İnsanlardan bir bilgisayar yaptım. Buna Gücünü İnsandan Alan Bilgisayar Deneyi diyordum. Elimde güç yönetimi, mouse sürücü yazılımı, hafıza gibi bilgisayar parçaları vardı ve bunu Japonya’nın en eski başkenti Kyoto’da yaptım. Burası ikiye bölünmüş bir oda. Bilgisayarı açtım ve buradaki asistanlar, ellerindeki mukavvadan yapılmış dev disketi bilgisayara takıyorlar. Ve tabi ki disket sürücüsü onu giyen kişi. (Gülüşmeler) İlk başta diskin birinci bölgesini buluyor ve verileri diskten çıkarıp gönderiyor, elbette ki otobüse. Böylece otobüs veriyi özenle bilgisayarın hafızasına, oradan işlemciye, oradan da VRAM’e taşır. Bir bilgisayar bu şekilde çalışmaktadır. Ayrıca söyleyeyim, o gerçekten bir otobüs. (Gülüşmeler) Biraz hızlı görünüyor. Bu bir mouse sürücüsü. Her ne kadar hızlıymış gibi görünse de aslında çok yavaş bir bilgisayar ve bu yavaş bilgisayarın, nasıl olur da hızlı bir bilgisayarla karşılaştırıldığını düşünmeye başlayınca, bu durum beni genelde bilgisayarlarla ve teknolojiyle ilgilenmeye kadar götürdü.
Ve bugün size dört şeyden bahsedeceğim. Bahsedeceğim ilk üç şey, teknolojiye, tasrıma ve sanata nasıl ilgi duymaya başladığım ve bunların nasıl kesiştiği, nasıl üst üste geldiği hakkında. Ayrıca konu, dört yıldan bu yana dersini aldığım, Rhode Island Tasarım Okulunun başkanı olmamı sağlayan şey: liderlik. Ayrıca sizlere bu dört ayrı alanı nasıl bir sentez ve bir çeşit deney haline getirdiğimden de bahsedeceğim.
Öyleyse teknoloji ile başlayalım, teknoloji muhteşem bir şeydir. Apple II ilk çıktığında hiçbir şey yapamamıştı. Yazılar gösterirdi ve sonra biraz bekledik ve resimleri görüntüleyebilme ortaya çıktı. Bilgisayarlarda resim görüntüleyebilme zamanlarını hatırlayın, o muhteşem, tam renk fotoğraflar... Birkaç yıl sonra, CD kalitesinde ses ortaya çıktı. Kesinlikle inanılmazdı. Bilgisayarda sesleri dinleyebiliyorduk. Sonrasında CD-ROM aracılığıyla filmler izlenmeye başladı, harikaydı. Bu heyecanı hatırlıyor musunuz? Ardından internet tarayıcısı ortaya çıktı. Tarayıcı güzeldi, ancak biraz ilkeldi ve çok dar bir bant genişliğine sahipti. Önce yazılar, sonra resimler, biraz bekledik, üzerinden CD kalitesinde sesler, ardından internetten izlenen filmler. Bir anlamda inanılmaz. Daha sonralarda cep telefonları ortaya çıktı. Mesajlaşma, resimler, ses ve video vs. Şu anda ise mesajlaşma, video ve sesler ile birlikte iPhone, iPad, Android işletim sistemi var. Örnek alma şeklini görebiliyor musunuz? Bir anlamda döngüde kalmış gibiyiz, elbette ki bu programlamadan gelen imkan hissi bu programlamadan gelen imkan hissi benim de yaklaşık on yıldır cevaplamaya çalıştığım bir soruydu ve tasarıma baktığımızda, teknolojiyle uyumu en büyük zevklerimden biriydi. Şimdi size hızlı bir tasarım dersi vererek bir deney yapmak istiyorum.
Tasarımcılar biçim ve içerik ile içerik ve biçim arasındaki ilişki hakkında konuşurlar. Şimdi, sizce bunun anlamı nedir? Pekala, içeriğimiz ekrandaki kelime: korku. Beş harfli bir kelime. Bir çeşit kötü hissetme ile ilgili bir kelimedir, korku. Bu kelimeyi Light Helvetica yazı tipiyle yazarsak pek de korkunç değil, eğer Ultra Light Helvetica ile yazarsak, "Ah, korku mu? Kimin umurunda?" şeklinde görünür. (Gülüşmeler) Yine aynı yazı tipiyle yazıp, boyutunu büyütürsek, işte şimdi daha korkutucu oldu. Fear (korku). Böylece boyutu değiştirdiğinizde, biçimin nasıl da değiştiğini görebilirsiniz. İçerik aynı ama hissettiğiniz duygular farklı. Yazı biçimini bu şekilde değiştirebilirsiniz ve bu biraz komik. Korsanlara özgü bir yazı biçimi gibi, Sanki Kaptan Jack Sparrow’un yazı biçimi. Arr! Fear (korku)! Oo, hiç de korkunç değil, aksine komik. Peki ya böyle, bir çeşit gece kulübü yazısı gibi. (Gülüşmeler) Fear’a gidiyormuşuz gibi. (Gülüşmeler) Muhteşem değil mi? (Gülüşmeler) (Alkış) Yalnızca aynı içeriği değiştirir. ayrıldılar, Titanik filmindeki güverte gibi bir araya toplandılar ve onlar için üzülürsünüz, aynı benim korkuyu hissettiğim gibi. Hissedersiniz. Ya da bunun gibi bir yazı tipi ile değiştirebilirsiniz. Bu da çok şık oldu. Sanki pahalı bir restaurant ismi gibi, Fear. Gideceğimi pek zannetmiyorum. (Gülüşmeler) Muhteşem bir şey bu, Fear. Ancak bu biçim, içerik.
Yalnızca bir harfini değiştirirseniz, daha iyi bir kelime ve içerik elde edersiniz: free (bedava) "Free" güzel bir kelimedir. İstediğiniz gibi kullanabilirsiniz. Kalın ve Mandela yazı tipinde free sizi özgür hissettirir. Tıpkı, evet, özgürüm demek gibidir. Daha ince yazılmış bir free tıpkı özgürce nefes alabilirim havası uyandırır. İyi hissettirir. Hatta biraz genişlettiğimizde, özgürce nefes alabilirim ve bu çok basit hissi verir. Mavi bir arka plan ve güvercin eklediğimizde ise Don Draper Free’si elde ederiz. (Gülüşmeler) Evet, gördüğünüz gibi – biçim, içerik ve dizayn bu şekilde çalışır. Çok güçlü bir şey. Tıpkı bir sihir gibi, aynı TED’de gördüğümüz sihirbazlar gibi. Büyüleyici. Dizayn böyledir.
Dizaynın ve teknolojinin nasıl birleştiğini merak etmiştim ve bu nedenle yalnızca bir defaya mahsus sizlere nasıl kullandığımı anlatmak adına bazı eski çalışmalarımı sunacağım. Evet, başlıyorum. 90’lı yıllarda birçok çalışma yaptım. Bu gördüğünüz şey sese duyarlı bir kare. Birçok kişi neden böyle birşey yaptığımı sordu ancak bunu ben de bilmiyorum. (Gülüşmeler) Ancak sese karşı duyarlı bir kare yapmanın iyi olduğunu düşündüm ve çocuklarım o zaman ufaklardı. “Aaahh” diye bağırarak bu kareyle oynamayı seviyorlardı. “Baba, aaah, aaah” diyerek konuşurlardı. Bilgisayar mağazasına giderdik ve orada da aynı şeyi yaparlardı. Gittiğimizde “Baba, bu bilgisayar neden sese tepki vermiyor ?” derlerdi. Bunu duyduktan sonra düşündüm ve dedim ki, neden bu bilgisayarlar sese karşı duyarlı değiller? Böylece ben de bunu bir deney olarak ele almaya başladım.
Ardından etkileşimli bilgisayar grafiği alanında zamanımı harcamaya başladım ve sonrasında bununla uğraşmayı bıraktım çünkü MIT’deki öğrencilerim bu konuda benden çok daha iyilerdi. Ben de bu yüzden işi bıraktım. Fakat 96 yılında son bir iş daha yaptım. Siyah ve beyaz, tek renkli, tamamen renkli, hepsi tamsayı matematiğiydi. Buna “Tap tap yazı” diyordum. Annemin sekreter olduğu zamanlarda kullandığı gibi bir daktiloydu bu. Tam 10 farklı çeşiti var. (Daktilo sesi) (Daktilo sesi) Buradan da değişiyor. On çeşit. Bunda sanki harfler etrafında dönüyor. (Daktilo sesleri) Bunda ise harfler yuvarlak oluşturmuş. (Daktilo sesleri) Bu ise 20 yıllık, bir çeşit, Şuna bakın. Fransız yapımı “The Red Balloon.” filmini severim. Güzel filmdir, değil mi? Çok severim o filmi. Bu yüzden, bu da biraz onun gibi. (Daktilo sesleri) (Daktilo zili) Bu biraz rahat gibi. (Gülüşmeler) Bu da sonuncu çeşit. Biraz denge ile ilgili, bilirsiniz. Yazmak biraz stresli bir iştir, eğer ki bu klavye çeşidini kullanıyorsanız seveceğinizi düşünüyorum, biraz dengelidir. (Gülüşmeler) Eğer ki G harfine basarsanız, hayat güzeldir her zaman söylediğim gibi. “G’ye bas, herşey düzelecek.” Teşekkür ederim. (Alkış) Teşekkürler.
Bu 20 yıl önceydi, ve her zaman sanatla iç içeydim. RISD’in başkanı olmamla beraber sanatta daha da derine indim ve sanat gerçekten muhteşem bir şey, güzel sanatlar, soyut sanatlar… Duymuşsunuzdur, insanlar “Sanattan anlamıyorum.” derler. “Ben hiç anlamıyorum.” Bu demektir ki sanat işliyor, çalışıyor. Bu bir anlamda sanatın esrarengiz olduğunu farz etmektir, bu nedenle “Anlamıyorum” dediğinizde, bu güzel bir şeydir. (Gülüşmeler) Sanat böyledir, çünkü sanat soru sormakla alakalıdır, sorular bazen cevapsız da olabilirler.
RISD’de Edna Lawrance Doğa Laboratuarı adında muhteşem bir tesisimiz var. İçinde yaklaşık 80.000 kadar hayvan, kemik, mineral ve bitki numuneleri barındırıyor. Bilirsiniz, Rhode Island’da eğer bir hayvana araba çarpmışsa bizi ararlar ve biz de gelip onu alır, doldururuz.
Peki neden böyle bir tesisimiz var? Çünkü RISD’de gerçek hayvanlara ve objelere bakmak, hacmini anlamak ve algılamak zorundasınızdır. RISD’de resimlerden yararlanmanıza izin verilmez. Ve birçok insan bana bunu neden dijitalleştirmediğimi sordu. Tümünü dijitale çevirmek mi? Daha iyi olmaz mıydı? Ben de genel olarak bir şeylerin normali nasılsa o şekilde iyidir derim. Hatta bu dönemde bile, nasıl yaptığımız konusunda nelerin iyi olduğunu anlayacağımız şeyler var. Yeni ortam sanatçısı olan bir arkadaşım var, ismi Tota Hasegawa. Londra doğumludur, yok hayır aslen Tokyo’ludur ama Londra’da olduğu zamanlarda eşiyle birlikte bir oyun oynar. Birlikte bir antika dükkanlarına giderler ve oyunun tamamen şu şekilde olduğunu anlatıyorlar: Ne zaman antika bir şey görsek hemen onu almak isteriz. Mağaza sahibine o antikanın arkasındaki hikayeyi sorduğumuz zaman eğer iyi bir hikayesi varsa onu alırız. Bir gün yine antika dükkanına giderler ve bir kupa görürler. Ardından bu kupa hakkında bir şeyler söylemesini isterler mağaza sahibinden. Ve mağaza sahibi ise “Çok eskidir.” der. (Gülüşmeler) “Daha fazla bilgi verir misiniz?” “Ah, gerçekten çok eski bir parçadır bu.” (Gülüşmeler) Sonrasında antikanın değerinin tamamen eski olmasıyla ilgili olduğunu anladı. Bir yeni ortam sanatçısı olarak düşündü ve tüm kariyerini yeni bir medya sanatı yaparak harcadığını söyledi. İnsanlar “Vay, senin sanatın mı, nedir o? dediklerinde onlara “Yeni ortam sanatı” diyor. Ve bunun eski yada yeni olmakla alakalı olmadığını anladı. Bu bir şeylerin arasında. Eski, kirli, yeni olduğu ile ilgili değildir bu. Bu tamamen neyin iyi olduğuyla ilgilidir. Bulut ve toprağın biraraya geldiği yerde hareket başlar. Bunu artık ilginç olan tüm sanat dallarında dallarında ve işlerde görmek mümkün. Bu ikisini nasıl birleştirip daha iyi yapacağımız ise çok ilginç.
Pekala, sanat sorular yapar ve liderlik ise çok fazla soru soran bir şeydir. Artık kolayca çalıştıramıyoruz. Artık basit bir otoriter rejim değiliz. Otoriterliğe örnek olarak; bir gün Rusya’da St. Petersburg’da seyahat sırasında, ulusal anıtın önünde bir tabela gördüm. Tabela’da “Çimlere basmayınız” yazıyordu ve İngilizce konuştuğumu düşündüm, bu da demektir ki beni kayırmaya çalışıyorlar. Hiç de adil değil. Fakat sonra Rusça konuşan insanlar için bir tabela gördüm ve şu zamana kadarki en iyi hayır diyen tabelaydı. “Yüzmek yasaktır, yürümek yasaktır, hiçbir şey.” En sevdiğim ise “Çiçekler yasaktır.” Neden ulusal bir anıta çiçek getirilir ki? Emin değilim. Tabi ayrıca “Sevişmek yasaktır.” (Gülüşmeler) Öyleyse bu otoriteciliktir. Peki yapısal olarak bu nedir? Hiyerarşi. Hepimiz biliyoruz ki günümüzde hiyerarşi, sistemleri nasıl yürüttüğümüzdür, ama bildiğimiz gibi bu artık bozuldu. Bu muhteşem bir ağaçtan çok, artık bir ağ. Bu hiyerarşi yerine bir anlamda heterarşidir. Biraz garip.
Ve günümüzde liderler, nasıl farklı bir şekilde öncülük etmeleri gerektiğiyle karşı karşıyalar, buna inanıyorum. Bu çalışmayı yaratıcı liderlikten çalışma arkadaşım Becky Bermont ile yaptım. Sanatçılardan ve tasarımcılardan liderlik anlamında neler öğrenebiliriz? Çünkü birçok algıda, düzenli bir lider yanlışlardan kaçınmayı sever. Gerçekten yaratıcı bir insan ise aslında yanlışlardan öğrenmeyi sever. Gelenekselci lider ise her zaman doğru olmayı ister, halbuki yaratıcı lider doğru olmayı umar. Bu çerçeve günümüzde önemlidir, bu karmaşada, belirsiz bir yerde, sanatçıların ve tasarımcıların bize öğretecek çok şeyleri olduğuna inanıyorum.
Geçenlerde arkadaşlarım beni Londra’ya dört günlüğüne kum havuzunda oturacağım bir şov için çağırdılar ve ben de güzel olduğunu düşündüm. Dört gün boyunca her gün altışar saat kum havuzunda oturdum Londra'da bulunan kişilerden rastgele biriyle altı dakika süren randevularla geçti Gerçekten çok kötüydü. Fakat insanları dinleyebildim, onların sorunlarını duydum, kuma çizdim ve anlamaya çalıştım. Ne yaptığımı anlamaya çalışmak ise bir anlamda zordu. Biliyor musunuz? Yüz yüze yapılan görüşmeler bu dört günü sevmek içindi. Aslına bakarsanız bu yaptıklarım kendimi bir başkanmış gibi hissettirdi. Sevmiştim de, “Bu benim işim. Başkanlık. Bir sürü görüşme yapıyorum.” Ve tüm bu deneyimlerin sonucunda, bunu neden yaptığımı fark ettim. Liderler yüzünden, yaptığımız şeyler yalnızca beklenmedik bağlantılar kurmak ve bir şeylerin olmasını beklemektir. Bu odada, Londra boyunca birçok insanla bağlantılar buldum. Böylece liderlik ve insanlara bağlanma, günümüzün en güzel sorularından biridir. Hiyerarşı yada heterarşi içinde olmanız farketmez, bu tasarım açısından muhteşem bir meydan okumadır
Ve yaptığım şeylerden birisi de, teknoloji ve liderliği, sanat ve tasarı perspektifiyle birleştirerek bazı araştırmalar yapmaktı. Size şuana kadar hiçbir yerde gösterilmeyen birkaç şey göstereyim. Pekala, bu nedir? Bir çeşit taslak, Python’da yazdığım bir başvuru taslağı. Photoshop’un orada nasıl olduğunu bilirsiniz. da Powershop olarak adlandırılıyor ve bir kuruluşu düşünerek çalışır. Bilirsiniz, bir CEO hiçbir zaman en üstte değildir. Bir CEO kuruluşun tam merkezindedir. Belki de kuruluşta farklı alt bölümler olabilir ve başka alanlara bakmak istersiniz. Mesela, yeşil alanlar iyi, kırmızı alanlar ise daha zayıf. Liderlerin nasıl taradığını, ilişki kurduğunu bilirsiniz. Mesela bir kuruluş açabilir ve orada farklı alt bölümler bulabilirsiniz. Eco’dan birilerini tanıdığınızı düşünün, tam burada, Eco’da. CEO olarak ilişki kuracağınız kişiler, hiyerarşiye karşı gelebilirler. Bir CEO’nun görevi, bölgeler arası farklı bağlantılar bulmaktır. R&D’ye bakarsınız ve orada iki ilgi alanının birleştiği insan görürsünüz. Bu kişi bağlanabileceğiniz önemli bir kişidir. Mesela bu sayede onlarla nasıl etkileşimde bulunduğuna dair bilgiler alabilirsiniz. Kaç fincan kahveniz var? Onları ne sıklıkta arayıp, e-posta atıyorsunuz? E-postanın akışı nasıl? Nasıl işliyor? Liderler bu tarz sistemleri insanları en iyi nasıl düzene sokabilirim ve onları nasıl bir heterarşi içinde çalıştırabilirim diyerek kullanıyorlar. Hatta Luminoso’dan bu teknolojiyi kullandığınızı hayal edebilirsiniz. Cambridge’den derinlemesine metin analizi yapan kişileri… Sizin iletişiminizin akışı nasıl?
Bu tarz sistemlerin önemli olduğuna inanıyorum. Liderlerinin çevresinde sosyal medya sistemlerine hedef oldular. Ayrıca bu yaklaşımdaki bir perspektifin yalnızca daha fazla liderin sanat ve tasarım alanına girerse büyüyeceğini düşünüyorum çünkü sanat ve tasarım, bu şekilde düşünmenize izin verir ve bunun gibi farklı sistemler bulur. Ben de bu şekilde düşünmeye başladım ve bunları sizlerle paylaştığım için de çok mutluyum. Konuşmamı bitirirken de, herkese ilgisinden dolayı teşekkür ediyorum. (Alkış)