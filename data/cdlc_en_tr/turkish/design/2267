Ben tasarımla uğraşıyorum. Mimari ve tasarım küratörüyüm; şu an Modern Sanat Müzesi' ndeyim. Fakat bugün konuşacağımız şey esas olarak tasarım. Gerçekten iyi olan tasarımcılar sünger gibidir: gerçekten meraklıdırlar ve karşılarına çıkan her türlü bilgiyi emerek, bizim gibi insanların kullanabileceği bir şekle sokarlar. Bu durum bana bir fırsat veriyor, çünkü küratörlügünü yaptigim her tasarım sergisi farklı bir dünyayı inceliyor. Ve bu harika, çünkü her seferinde işimi değiştirmişim gibi geliyor.
Bugün yapacağım şey sizlere bir önizleme sunmak, şu an üzerinde çalıştığım, bir sonraki sergiden. Bu serginin ismi "Tasarım ve Elastik Zihin." Bu defa üzerinde yoğunlaşmaya karar verdiğim dünya bilim ve teknoloji dünyası. Tasarım söz konusu olduğunda, teknoloji her zaman işin içindedir, ama bilim daha az dahil olur. Fakat tasarımcılar büyük devrimleri alıp, bizim kullanabileceğimiz bir şekle sokmakta çok iyidirler. Ve işte bu sergi de bu konuyu inceliyor.
Eğer bugünkü günlük yaşamınız hakkında düşünürseniz, her gün farklı ölçeklerden geçiyorsunuz, ve birçok farklı ritim ve hız değişikliğinden geçiyorsunuz. Farklı zaman dilimlerinde çalışıyor, birbirinden çok farklı insanlarla konuşuyorsunuz aynı anda birçok iş yapıyorsunuz. Hepimiz bunu biliyoruz ve bunu otomatik olarak yapıyoruz. Buradaki seyirci kitlesindeki zihinlerin bazıları super elastik, bazıları biraz daha yavaş, bazılarının birkaç yarası var, fakat herşeye rağmen bu elastik bakış açısından değerlendirildiğinde, bu seyirci epey istisnai bir grup. Diğer insanlar bu kadar elastik değil. Italya' daki babamı Internet'te çalışmaya ikna edemiyorum. Eve yüksek hızlı Internet bağlatmak istemiyor. Ve bunun nedeni, birazcık korku, biraz direniş veya sadece tıkanmış mekanizmalar. O yüzden tasarımcılar bu sıkıntımız üzerinde çalışıyorlar, sahip olduğumuz bu tarz rahatsızlıklar üzerinde ve hayatımızı kolaylaştırmaya çalışıyorlar. Zihin elastikliği gerçekten çok ihtiyacımız olan birşey, yani, gerçekten ihtiyacımız olan, gerçekten değer verdiğimiz ve üzerinde gerçekten çalıştığımız birşey. Bu sergi, tasarımcıların işleri hakkında, daha elastik olmamıza yardımcı olan işler, ve ayrıca gerçekten bu elastiklik üzerinde çalışmayı bir fırsat olarak gören tasarımcılar hakkında. Ve son bir nokta da şu ki buna sadece tasarımcılar değil, bilimciler de dahil.
Presentasyona başlamadan önce, ve önizlemeden önce, üzerine dikkatinizi çekmek istediğim bilimciler ve tasarım ile ilgili güzel bir detay var. Diyebilirsiniz ki bilim ve tasarım arasındaki ilişki yüzyıllar öncesine dek uzanır. Ve tabi ki konuşabilirsiniz, Leonardo da Vinci ve tüm diğer Rönesans adam ve kadınları hakkında -- bunun arkasında dev gibi bir tarih var. Ama ismini duymuş olabileceğiniz büyük bir bilim tarihçisine göre, Peter Galison - kendisi Harvard üniversitesi'nde eğitim veriyor - özellikle nanoteknoloji ve kuantum fiziği tasarımcıların alana olan ilgisini yeniledi, tasarım icin gerçek bir tutkuyu canlandırdı.
Yani kısacası, birşeyleri aşağıdan yukarıya dogru, atom atom inşa edebilme yetenegi, tüm tasarımcıları kurcalamaya ve oynamaya yönlendirdi. Ve birden bire bilimciler tasarımcıları aramaya, tasarımcılar da bilimcileri aramaya başladı. Bu bizim beslemeye çalıştığımız yepyeni bir aşk ilişkisi, MOMA' da. Seed magazininin kurucusu Adam Bly ile birlikte - Seed magazin şimdi bir multimedya şirketi, belki biliyorsunuzdur -- bir sene kadar önce aylık bir salon kurduk tasarımcı ve bilimciler için, ve epey güzel oldu. Keith geldi, Jonathan da geldi ve diğerleri... Ve bu harikaydı çünkü olayın başlangıcında bir özür festivali oldu -- nasıl diyeyim, bilimciler tasarımcılara şöyle diyordu, stil nedir bilmiyorum, çok zarif değilim. Ve tasarımcılar da, nasıl denklem yapılır bilmiyorum, ve dediklerini anlamıyorum diyordu. Ve birden bire gerçekten birbirlerinin dilini konuşmaya başladılar ve şu an çoktan işbirliği yapabilecekleri noktaya geldik.
Paul Steinhardt, New York' tan bir fizikçi ve Aranda/Lasch mimarlik bir yerleştirme üzerinde çalıştılar. Londra' da, Serpentine galerisinde. Ve bunun nasıl gerçekleştiğini görmek gerçekten çok enteresan. Sergi bu işler hakkında konuşacak, hem tasarımcıların hem de bilimcilerin işleri, ve bizlere, gelecek alternatiflerini nasıl sunduklarını gösterecek. Size şu anda gösterdiğim serginin farklı bölümleri, biraz tadına bakmanız için. Nanofizik ve nanoteknoloji, örneğin, Tasarımcı' nın zihnini gerçekten açtı. Bu örnekte, daha çok tasarımcıların işlerini gösteriyorum, çünkü esasında uyarılmış olanlar onlar. Sergideki objelerin çoğu kavram aşamasında, zaten varolan gerçek objeler değil. Ama burada gördüğünüz, Los Angeles, California üniversitesinden (UCLA) bazı bilimcilerin işi. Bu alfabe çorbası (kısaltmalar) proteinleri işaretlendirmek için yeni bir yol -- sadece renkler ile değil, gerçek anlamıyla harflerle. Bu şekilde düzenleme yapıyorlar ve birçok türde formlar düzenleyebiliyorlar,
nano ölçeklerde formlar. Bu iş tasarım öğrencilerinin işi, Londra' daki Kraliyet Sanat Akademisi (Royal College of Arts)' nden. Eğitmenleri Tony Dunne, ve Büyük Britanya' dan başka birkaç bilimciyle beraber, gelecekte nanoteknolojinin tasarım için yarattığı olanaklar üzerinde çalışmaktalar. Vücut üzerinde yeni algılayıcı öğeler -- tırnaklarınızda saç büyütebilirsiniz, ve dolayısıyla bazı parçacıkları başka bir insandan alabilirsiniz. şu konuda oldukça saplantılı gibiler, ideal eşleri hakkında daha fazla bilgi edinmek konusunda. O nedenle, herşeyi geliştirmeye çalışıyorlar: dokunuş, koku -- mükemmel eşi bulmak için geliştirebilecekleri herşey.
çok enteresan. Bu bir yazı tipi, Israilli bir tasarımcının işi - "tiposperma" adını vermiş. Düşündüğü şey - tabi bu tamamen bir kavram -- sperm hücrelerine yazı tipi enjekte etmek. Ingilizce nasıl söyleniyor bilmiyorum - spermatazoi - bu hücreleri neredeyse bir şarkı içerecek, veya her boşalma sırasında bir şiir yazacak hale getirmek. (Kahkaha) Size diyorum, tasarımcılar çok fantastik...
Doku tasarımı... Bu örnekte de, bilimci ve tasarımcı karışımı var. Bu da Kraliyet Sanat Akademisi' ndeki aynı labaratuvardan. KSA bu açıdan çok harika bir okul. Bir dönem için verilen ödevlerden biri, canlı organizmanin dışında cam bir tüpte bulunan et ile çalışmaktı. Biliyorsunuz ki günümüzde zaten cam tüpte et yetiştirebiliyorsunuz. Avusturalya' da yaptılar bunu - araştırma şirketi, SymbioticA. Ama problem şu ki, bu gerçekten çok çirkin bir et parçası. O yüzden, öğrencilerin ödevi, yarının bifteği nasıl olmalı, onu tasarlamaktı. Inekleri öldürmeniz gerekmiyorsa ve et herhangi bir şekle sahip olabilirse, bir biftek nasıl olmalı? James King adlı bir öğrenci, Ingiltere' nin güzel kırsal kesimlerinde dolaştı, ve görebildiği en iyi ineği seçti, sonra bu ineği bir Manyetik Rezonans Görüntüleme (MRI) makinesine soktu. Daha sonra, en iyi organların taramalarını aldı ve eti yaptı -- tabi ki, bu bir Japon reçine yemek yapıcısı ile yapılıyor, ama, tabi, ileride daha iyi yapılabilir -- bulabildiği en iyi ineğin en iyi MRI taramasını kopyalıyor.
Onun yerine, buradaki öğe çok daha banal. Zaten günümüzde yapılabileciğini bildiğiniz birşey, kemik dokusu geliştirmek, ki bundan bir evlilik yüzüğü yapabilesiniz, sevdiğiniz insanın kemik dokusundan - gerçekten. Bu gerçekten insan kemik dokusundan yapılmış.
Bu SymbioticA, bu cam tüpte (in-vitro) et geliştirme olayını ilk yapanlar - ve şimdi ayrıca cam tüpte bir palto yaptılar, deri bir palto. Cok küçük ama bu gerçek bir palto. Palto gibi şekillendirilmiş. O nedenle, gerçekten hiçbir bahanemiz olmayacak gelecekte giydiğimiz şeylerin deriden yapılmamış olması için
Serginin en önemli konularından biri - bugün hayatımızdaki tüm diğer şeyler gibi, buna birçok farklı noktadan bakabiliriz, ve farklı seviyelerden. En enteresan ve en önemli kavramlardan biri ölçek fikri. Cok sık ölçek değiştiriyoruz, ve Ekranların çözünürlügünü değiştiriyoruz, ve bunu yaparken dağılmıyoruz, bunu çok rahatlıkla yapıyoruz. Sergide bile, nanoteknoloji fikri ve nano ölçeklerden, gerçekten çok fazla miktarda verinin işlemesine kadar gidiliyor -- evrenin ve dünyanin haritalandırılması ve etiketlendirilmesi. Bu gördüğümüz örnekte bir bölüm enformasyon tasarımına adanacak. Burada, Ben Fry' ın işini görüyorsunuz. Bu, "Insan Sempanzelere Karşı" -- bizleri şempanzelerden farklı kılan birkaç kromozom. Seed magazin için yaptığı guzel bir görsellemeydi bu. Burada da Pac-Man' in tüm kodu, görselleştirilmiş tüm "git", "geriye git" emirleri ile ayrıca güzel bir koreografi haline getirilmiş.
Ve sonra, bilimciler tarafından yapılmış grafikler bu güzel protein homolojisi diagrafı. Bilimciler de estetiği önemsemeye başlıyor. Keith Shrubb* ile bu sabah konuşuyorduk birçok bilimcinin kendi sunumlarında estetik anlamda hiç güzel birşey kullanmıyor oldukları gerçeği hakkında, çünkü aptal sarışın olarak değerlendirilmekten korkuyorlar. O yüzden gidip en kötü arkaplanı seçiyorlar PowerPoint sunumlarında, en kötü yazi tipini... Daha çok yeni bir durum bu, tasarımcılar ve bilimciler arasındaki bu birleşmenin, bazı ilk "sevimli" -- diyebileceğimiz -- bilimsel sunumları üretmesi. çağdaş tasarımın bence zihin açıcı, gelecek vaadeden bir başka yönü, ki bu gerçekten tasarımın geleceği olacak, toplu tasarım fikri. Biliyorsunuz, Her Cocuk Için Bir Dizüstü Bilgisayarı' ndan (One Laptop Per Child) XO dizüstü bilgisayarı, işbirliği, karışım ve ağ oluşturmak fikri üzerine kurulmuş. Ne kadar çok katılımcı varsa, o kadar iyi. Daha fazla bigisayarin olması, daha güçlü sinyal demek ve çocuklar arayüz üzerinde çalışıyorlar ve bu sayede herşey beraber birşeyler yapmak üzerine kuruluyor. O nedenle toplu tasarım fikri, gelecekte daha da büyüyecek birşey ve bu örnek olarak seçilmiş.
Toplu tasarım fikri ve insan ve topluluk arasındaki yeni denge ile bağlantılı olan başka bir fikir de "maksimum varlık" fikri. Birkaç sene önce uydurduğum bir terim bu Ne kadar sıkış tıkış yaşadığımızı düşünüyordum ve aynı zamanda bazı küçük objelerin, önce Walkman sonra iPod gibi, nasıl bu sıkış tıkışta etrafımızda alan baloncukları yaratarak, metafizik bir alana sahip olmamızı sağladığını, ki bu alan kendi fiziksel alanımızdan çok daha büyük. Metroda giderken tamamen izole vaziyette, iPod' unda kendi odanda olabilirsin.
Bu birkaç tasarımcının beraber yaptığı iş, tek başınalık ve genişleme fikirlerini geliştiriyor, farklı teknikler aracılığıyla. Bu bir spa telefonu. Fikir şoyle ki, herhangi bir yerde özel bir konuşma yapmak artık çok zorlaştı, spa ya gidiyorsunuz, bir masaj yaptırıyorsunuz, bir yüz bakımı yaptırıyorsunuz, ve sonra bu güzel havuza girip, bu arada su sıcaklığı mükemmel, izolasyon tankı telefon konuşmanızı yapıyorsunuz, uzun zamandır konuşmak istediğiniz fakat konuşmaya fırsat bulamadığınız birisiyle. Ve burada da aynı şey, Sosyal Tele-varlık. Esasında, ordu tarafından zaten biraz kullanılmakta olan, duyularınız ile başka bir yerde olabilme fikri, fiziksel olarak o mekanda bulunmadan. Bunun adı da Görucu Usülü Randevu. Bu bir [anlaşılmıyor] Eğer randevuya bizzat gitmekten çok utanıyorsanız, siz çiçekleriniz ile uzakta durabilirsiniz ve başka birisi sizin için randevuya gidebilir.
Hızlı üretim ise başka bir büyük alan, teknoloji ve tasarımın, bence, dünyayi değiştireceğinin kesin olduğu bir alan. Daha once birçok kez duydunuz. Hızlı üretim bir bilgisayar dosyası, bilgisayardan üretim makinesine direk yollanan bir dosya. Buna eskiden hızlı prototiplendirme, hızlı modelleme denilirdi. 80lerde başladı ama başlangıçta, makineler bir köpük bloğundan çok çok kırılgan bir model oyuyorlardı ve bu modelin gerçek hayatta hiçbir kullanışlılığı yoktu. Yavaş ama emin adımlarla, materyaller daha iyileştiler - daha iyi reçineler. Teknikler ilerledi -- sadece oyma değil ama bunun yanında stereolitografi ve lazer -- her türden reçinelerin katılaştırılması, pudra formunda veya likit formda olsun… Ve fıçılar büyüdü, öyle ki şu anda gerçek boyutlarda sandalyeler yapabiliyoruz hızlı üretimle. Bir sandalye üretmek yedi gün alıyor, ama bir düşünün? Birgün bu sadece yedi saat alacak. Daha sonra, hayal şu ki, evinizde otururken, sandalyenizi kendi isteğinize göre özelleştirebileceksiniz. Yani, şirketler ve tasarımcılar, matrisleri veya kenarları tasarlıyor olacak, sağlamlığa, marka ve tasarım kimliğine saygı gösterecek şekilde. Sonra bu yaptığınızı köşedeki baskıcıya yollayabileceksiniz
ve gidip sandalyenizi alabileceksiniz. Bu çok önemli şeyleri ima ediyor, sadece alıcının tasarım prosesine katılımı ile ilgili olarak değil, fakat ayrıca takip edilebilirliğin ortadan kalkması ile ilgili olarak. depolama yok, harcanan materyal yok. Ayrıca, birçok tasarım üretimcisinin, iş modellerini bu duruma göre uyarlamaları gerekeceğini hayal edebiliyorum ve belki de bu köşedeki baskıcı dükkanına yatırım yapacağını. Ama bu gerçekten çok büyük bir değişim. Ve burada size Wired magazinde yer almış bir resmi gösteriyorum -- "Geleceğin Insan Eserleri" adlı çok sevdiğim bölümden -- bu resim size kendi 3 boyutlu masaüstü baskıcınız olabileceğini ve kendi basket topunuzu basabileceğinizi gösteriyor. Ama onun yerine burada örnekler var, zaten 3 boyutlu kumaşlar basabiliyoruz, ki bu çok enteresan. Bu ise çok ince bir dokunuş -- adı yavaş prototiplendirme. Tasarımcı, 10,000 tane arıyı çalıştırmış ve arılar bu vazoyu yapmışlar. Içinde kalmaları gereken belli bir şekil vardı.
Haritalandırma ve etiketleme. Bilgisayarların kapasitesi gittikçe daha büyük olmaya başladıkça, ve zihinlerimizin kapasitesi aynı oranda büyümedikçe, yaptığımız herşeyi mümkün olduğunca etiketleme ihtiyacımız olduğunu farkediyoruz, geldiğimiz yolları tekrar yürüyebilmek için. Bunu ayrıca, diğer insanlarla paylaşmak için yapıyoruz. Yine, bu toplumsal tecrübe anlayışı günümüzde çok önemli gibi gözüküyor. O yüzden farklı haritalandırma ve etiketlendirme şekilleri de bugünlerde birçok tasarımcının işi. Ve duyular -- tasarımcı ve bilimciler, daha fazla şeyi başarabilmemiz için duyu kapasitemizi genişletmeye çalışıyorlar. Ve ayrıca, bir bakıma da hayvani duyularımız.
Herkesin çok sevdiği bu obje, esasinda bir tür bilim deneyi üzerine temellendirilmiş -- arıların çok kuvvetli bir koku algısı olması gerçeği, ve dolayısıyla -- köpeklerin belirli kanser çeşitlerini koklayabilmesi gibi -- arılar da Pavlov refleksi ile eğitilebilir bir kanser tipini tanıyabilmek için, ayrıca gebeliği de. O nedenle KSA(RCA)' dan bir öğrenci, üfleme tekniğiyle yapılmış bu güzel objeyi tasarlamış arılar bir bölmeden diğer bölmeye hareket ediyorlar, eğer o belirli kokuyu algılarlarsa, bu gebeliği belirtiyor. Kanser için farklı bir şekil yapıyorlar.
Tartışma için Tasarım yeni enteresan bir çaba tasarımcıların kendileri için şekillendirdiği. Bazı tasarımcılar, bizlerin gerçekten kullanacağı obje veya ürünler tasarlamıyorlar onun yerine, obje-bazlı senaryolar tasarlıyorlar. Bunlar yine de çok yararlı. Sirketlerin ve diğer tasarımcıların gelecek hakkında daha iyi düşünmelerine yardımcı oluyorlar. Ve bu senaryolar genellikle video destekli oluyor. Bu oldukça güzel. Dunne and Raby' nin: "Tüm Robotlar." Bunlar bakılmaya ihtiyacı olan robot serileri. Biz hep robotların bize bakacağını düşünüyoruz, ama onlar bunun yerine, çok çok muhtaç olan bu robotları tasarladılar. Robotun herhangi birşey yapması için, önce birini kollarınızın arasına alıp, beş dakika kadar gözlerinin içine bakmanız gerekiyor. Robotlardan biri, siz odaya girdiğinizde heyecanlanıyor, ve titremeye başlıyor, dolayısıyla onu sakinleştirmeniz gerekiyor. Yani bu esasında bizleri daha fazla düşündürmenin bir yolu robotların bizim için ne ifade ettiği konusunda. Noam Toran ve "Yalnız Adam için Aksesuarlar": fikir şöyle, sevdiğiniz insanı kaybettiğinizde veya zor bir ayrılığı atlatmaya çalışırken en çok özlediğiniz şey, o sizi uyuz eden şeyler, o insanla beraberken nefret ettiğiniz şeyler. Bunun için Noam bu aksesuar serisini tasarlamış. Bu gece sizden yatak yorganınızı çalıyor. Bunun da nefes alışını boynunuzda hissediyorsunuz. Bir diğeri de tabakları fırlatıp kırıyor. Yani, sadece hayatta neleri özlediğimiz fikri.
Elio Caccavale' ni fikri: lösemiyi anlatan oyuncak bebekler. iki farklı canlı türü arasındaki hücre, doku veya organ naklini açıklayan bebekler üzerinde çalışıyor, ve ayrıca, birkaç sene öncesinden, keçiye örümcek geninin verilmesi. Sergi için bir bebek serisi üzerinde çalışıyor. Bu seri çocuklara bebeklerin nereden geldiğini anlatacak. çünkü olay artık, Anne, Baba, çiçekler ve arılar, ve de sonra bebekten ibaret değil. Hayır, iki anne, üç baba olabilir, tüpte olabilir -- tüm fikir burada günümüzde bebeklerin dünyaya gelme şekilleri değişti. şu an üzerinde çalıştığı bebekler serisi...
En guzel seylerden biri Tasarımcıların esasında hayat üzerinde çalışıyor olması, her ne kadar teknolojiyi gözönünde bulundursalar da. Ve birçok tasarımcı bu aralar ölüm ve yas tutma fikri üzerinde çalışıyor ve bu konuda yeni teknolojilerle ne yapabilecegimiz konusunda. Veya bu konularda yeni teknolojilerle nasıl davranmamız gerektiği konusunda. şuradaki üç obje sabit diskler. Bluetooth bağlantıları var. Ama esasında bunlar çok çok güzel, yontulmuş eserler tüm masaüstünü ve bilgisayar hafızasını içeren, bilgisayar vefat etmiş birisine ait. Dolayısıyla, sadece resimlere sahip olmaktansa, bu objeyi bilgisayarın yanına koyabileceksiniz ve birden bire Gertrude' un tum hayati ve tum dosyaları ve adres defteri canlanacak.
Bu daha da iyi. Auger-Loizeau, "ölüm Sonrası Yaşam." Bazı insanların ölüm sonrası yaşama inanmadıkları fikri. Bu insanlara elle tutulur birşey vermek, ölümden sonra birşey olduğuna dair; mide sıvılarını alıyorlar vefat etmiş insanlardan ve bu sıvıyı konsantre hale getiriyorlar ve daha sonra kullanılabilir bir pile yerleştiriyorlar el fenerlerine güç sağlaması için. Farklı şeyler de var, seks oyuncakları falan, her neyse. Bunların insanı gülümsetebilme gücü inanılmaz güldürmesi, bazen ağlatabilmesi. Ama umuyorum ki bu sergi tasarımın nereye gittiğinin bir portresini çizecek ki, umarım, bu portre, dünyanın birkaç sene sonra nereye doğru gittiğinin portresi olur. Çok teşekkür ederim.