Bir resim bin kelimeden daha çok anlam ifade eder, bu yüzden konuşmama konuşmayı keserek ve yakın zamanda çektiğim birkaç fotoğrafı göstererek devam edeceğim.
Şu ana kadar konuşmam neredeyse 6,000 kelimeye ulaştı ve ben artık burada durmam gerektiğini hissediyorum.
(Gülüşmeler)
Aynı zamanda, size büyük ihtimalle az önce gördüğünüz fotoğraflarla ilgili bir açıklama borçluyum. Bir fotoğrafçı, bir sanatçı olarak yapmaya çalıştığım, sanat ve bilim dünyasını bir araya getirmektir. İster tam patladığı anda fotoğrafı çekilen bir sabun köpüğü olsun, ister, bu fotoğrafta gördüğünüz gibi, küçük boncuklardan yapılmış bir evrenin yağlı boya tablosu, farklı şekillerde hareket eden garip sıvılar, ya da merkezkaç kuvvetleriyle oluşturulmuş bu resim olsun, ben daima bu iki alanı birleştirmeye çalışıyorum.
Bu ikisi hakkında çok ilgi çekici bulduğum şey, her ikisinin de aynı şeye bakmasıdır: Her ikisi de çevrelerine karşı bir tepkidir. Aynı zamanda bunu farklı bir yolla yaparlar. Bir tarafta bilime bakarsanız, bilim çevresindekilere oldukça mantıklı bir açıdan yaklaşır, oysa ki sanat çevresindekilere karşı duygusal bir yaklaşım içindedir. Benim yapmaya çalıştığım, bu iki bakış açısını bire indirgeyip fotoğraflarımın bakanın hem kalbine hem de beynine hitap etmesini sağlamaktır. Bunu üç proje üstünden açıklamama izin verin.
Bunlardan ilki sesi görünür kılmakla ilgilidir. Bildiğiniz gibi ses dalgalar halinde hareket eder, eğer bir hoparlörünüz varsa, hoparlör, ses sinyalini alıp onu bir titreşime dönüştürmekten başka bir şey yapmaz. Ki bu titreşim sonrasında havada taşınır, kulağımız tarafından yakalanır ve tekrar ses sinyaline dönüştürülür. Bu ses dalgalarını nasıl görünür yapabileceğimi düşünüyordum. Bahsedeceğim kurulumu tasarladım. Bir hoparlör aldım, hoparlörün üzerini plastik folyoyla kapladım ve hoparlörün üzerine küçük kristaller ekledim. Ve şimdi, eğer bu hoparlörle bir ses çıkarırsam, kristallerin aşağı yukarı hareket etmesine sebep olurdu. Bu olay çok hızlı, göz açıp kapayıncaya kadar gerçekleşir LG'nin de yardımıyla, saniyede 3000 kare yakalayabilen bir kamerayla bu hareketi yakaladık. Size nasıl göründüğünü göstereyim.
(Şarkı: "Teardrop"- Massive Attack)
(Alkış)
Çok teşekkür ederim. Katılıyorum, gerçekten çok güzel gözüküyor.
Ama size eğlenceli bir hikaye anlatmalıyım. Los Angeles'ta bu çekimi yaparken kapalı mekanda güneş yanığım oldu. Los Angeles'ta herhangi bir plajda ciddi bir güneş yanığınız olabilir, ancak benimki kapalı mekanda oldu bu da şöyle gerçekleşti: Eğer saniyede 3000 kare çekerseniz ciddi manada çok fazla ışığa ihtiyaç duyarsınız Hoparlörü kurduk kamerayı ona çevirdik ve hoparlöre çok miktarda ışık verdik ve ben hoparlörü kurdum, küçük kristal parçalarını hoparlörün üstüne yerleştirdim ve bunu sürekli tekrar ettim ve hoparlöre yansıttığımız ışıkların suratımı kızarttığını fark ettiğimde öğlen olmuştu. Peki bunun neresi komik diyeceksiniz. hoparlöre vuran ışık yalnızca sağ taraftan geliyordu bu yüzden suratımın sadece sağ tarafı kızarmıştı ve ben hafta boyunca Opera'daki Hayalet gibi gezdim.
Şimdi de daha az zararlı içeriği olan diğer bir projeye bakalım. Daha önce ferrofluid diye bir şey duyan var mı? Bazılarınız duymuş. Harika. Bu kısmı atlayayım mı?
(Gülüşmeler)
Ferrofluid'in çok değişik bir davranışı vardır. Tamamı simsiyah olan bir sıvıdır. Yağsı bir kıvamı vardır. Ve içinde manyetik etki veren küçük metal parçacıkları vardır. Yani bu sıvıyı manyetik bir alana koyarsam, görüntüsü değişir.
Şimdi bunu size göstereceğim canlı bir gösterim var. Bu levhaya bakan bir kamera yerleştirdim, ve bu levhanın altında bir magnet var. Şimdi bu magnete biraz ferrofluid dökeceğim.
Biraz sağa doğru hareket ettirirsek ve biraz da odaklarsak. İşte harika!
İşte şu an gördüğünüz ferrofluidin oluşturduğu çiviler. Bunu ortaya çıkaran şey, sıvının içindeki herbir parçacığın birbirini çekme ve itmesidir. Şu an bu gerçekten ilginç görünüyor ama buna biraz sulu boya ekleyelim. Bunlar resim yaptığınız standard sulu boyalar. Tabi siz şırıngayla resim yapmıyorsunuz ancak sonuç olarak aynı işe yarıyor. Şimdi görüğünüz, sulu boya yapıya doğru aktığında ferrofluid ile karışmamasıdır. Bunun sebebi ferrofloid'in hidrofobik olmasıdır. Bu, ferrofluid'in suyla karışmaması anlamına gelir. Ve aynı zamanda, magnet üzerinde pozisyonunu korumaya çalışır. böylece, renkli boyalardan oluşan kanallar ve küçük havuzlardan oluşan muhteşem görünüşlü yapılar meydana gelir. Bu da ikinci projeydi.
Şimdi de sırada İskoçya'nın milli içeceğini içeren son projemiz var. (Gülüşmeler)
Bu resim ve ayrıca bu viski kullanılarak yaratıldı. Şimdi kendinize şunu sorabilirsiniz, bunu nasıl yaptı? Bir şişe viskinin yarısını içip gördüğü halisünasyonu kağıda mı çizdi? Sizi temin ederim ki bu fotoğrafları çekerken bilincim tamamıyla yerindeydi.
Viski %40 oranında alkol içerir ve alkol çok ilginç bazı özelliklere sahiptir. Belki daha önce bu özelliklerin bazılarını tecrübe etmişsinizdir. Ancak benim şu an bahsettiğim fiziksel özellikler, diğerleri değil. Şişeyi açtığımda alkol molekülleri havaya karışır ve bunun sebebi alkolün oldukça uçucu bir yapıya sahip olmasıdır. Ve aynı zamanda alkol yüksek oranda yanıcıdır. Bu iki özellikle şu an gördüğünüz fotoğrafları yarattım.
Bunu burada göstermeme izin verin. Burada cam bir kabımız var. İçinde hiçbir şey yok. Şimdi bunu oksijen ve viskiyle dolduracağım. Biraz daha ekliyorum. Moleküllerin şişenin içinde dağılmasını birkaç saniye bekliyoruz Ve şimdi bunu ateşe veriyoruz.
(Gülüşmeler)
Bütün olan bu. Çok çabuk biter ve o kadar da etkileyici değil. Aynı şeyi bir kere daha göstermek için tekrar yapabilirim. Ama bunun viskiyi ziyan edeceğini söyleyenler olabilir ve tabi ki onu içmeyi tercih ederim.
Ama az önceki canlı gösterimde size ne gösterdiğimi tamamen karanlık bir odada yavaş çekimde göstermeme izin verin. Aslında burada gerçekleşen şey alevin alkol ve hava moleküllerinin karışımını yakarak cam kabın içinde baştan sona kadar ilerlemesiydi.. Başta gördüğünüz fotoğraflar aslında şişenin içinde gezerken zamanda duran bir alevin görüntüleriydi. ve aklınızda bu fotoğrafın aslında 180 derece döndürüldüğünü canlandırın. İşte bu fotoğraflar aslında böyle yaratıldı.
(Alkış)
Teşekkür ederim.
Size üç tane proje gösterdim ve kendinize şunu sorabilirsiniz, bu ne işe yarıyor? Bunun arkasındaki fikir nedir? Bu sadece bir viski israfı mıydı? Bunlar sadece birkaç garip madde miydi? Bu üç proje, çok basit bilimsel fenomenlere dayanmaktadır. Manyetizma, ses dalgaları ya da bir maddenin fiziksel özellikleri gibi. Ve benim yapmaya çalıştığım şey bu fenomenleri kullanmaya çalışmak ve bunları şiirsel ve görünmeyen yanlarını göstermek ve böylece izleyiciyi bir dakika duraksayıp bizi çevreleyen güzellikleri görmesini sağlamaktı.
Çok teşekkür ederim.
(Alkış)