Afganistan'a seyahatlerim çok uzun yıllar önce ülkemin, anavatanımın doğu sınırında, Polonya'da başladı. Büyükannemin hakkında hikayeler anlattığı ormanlardan geçiyordum. Her arazinin bir mezar sakladığı bir ülke, milyonlarca insanın 20. yüzyılda sürüldüğü ya da öldürüldüğü bir yer.
Yıkımın arkasında, bu yerler hala eski ruhunu hissettirebiliyordu. Alçakgönüllü insanlarla tanıştım. Dualarını duydum ve ekmeklerini yedim. 20 yıldır Doğu'ya yolculuk ediyorum -- Doğu Avrupa'dan Orta Asya'ya -- Kafkas Dağları boyunca, Orta Doğu, Kuzey Afrika, Rusya. Ve çok daha alçakgönüllü insanlarla tanıştım. Ve ekmeklerini ve dualarını paylaştım. Bu yüzden Afganistan'a gittim.
Bir gün, Ceyhun Nehri'ndeki köprüden geçtim. Tek başıma ve yayaydım. Ve Afgan asker beni gördüğüne o kadar şaşırdı ki pasaportumu mühürlemeyi unuttu. Ama bana bir bardak çay verdi. Ve anladım ki onun şaşkınlığı beni koruyan şeydi.
Uzun zamandır seyahat ediyordum, at ya da tibet öküzü üzerinde, kamyonla, otostopla, İran sınırından Wakhan Corridor'un bittiği yere kadar. Ve bu sayede Afganistan'ın saklı ışığını, nurunu buladildim. Tek silahım dizüstü bilgisayarım ve Lecia marka fotoğraf makinemdi. Sufi'lerin dualarını duydum -- Taliban'ın nefret ettiği alçakgönüllü Müslümanları. Saklı nehir, Cebelitarık'tan Hidistan'a kadar mistisizm ile birbirine bağlanmış. Saygılı bir yabancının iyi dilekler ve göz yaşlarıyla karşılandığı ve bir armağan olarak görüldüğü cami.
Koruyor gibi davrandığımız ülke ve halk hakkında, acıyı dindirmek ve açlığı bastırmak için kullandıkları tek ilacın afyon olduğu köyler hakkında ne biliyoruz? Bunlar Kabul'ün çatısındaki afyon bağımlısı insanlar savaşımız başladıktan 10 yıl sonra. Bunlar da Afgan iş adamları için ileride hayat kadınlığı yapacak olan göçebe kızlar.
Savaştan 10 yıl sonra bu kadınlar hakkında ne biliyoruz? Çin'de yapılan burka adı verilen naylon kumaşlar giyiyorlar. Birgün Afganistan'daki en büyük okulun bir kız okulu olduğunu gördüm. 13,000 kız, burada, akrep dolu yeraltındaki sınıflarda okuyorlar. Ve onların okuma aşkı o kadar büyüktü ki gözlerim yaşardı.
Kızlarını Balkh'taki okula göndermeye cesaret eden insanların kapılarına dayanmış olan Taliban'ın ölüm tehditleri hakkında ne biliyoruz? Bölgenin güvenli olmaması ve Taliban dolu olmasına rağmen, gönderiyorlar.
Benim amacım, bu sessiz insanların sesi olmak, büyük bir oyunun perde arkasındaki saklı ışığı, medya ve küresel çekişmenin elçilerinin göz ardı ettiği küçük dünyaları göstermek.
Teşekkürler.
(Alkış)