Sydney. Tüm hayatım boyunca Sydney'e gitmeyi bekledim. Havalananına, otele geldim, giriş yaptım ve lobide otururken, Sydney Festivali için bir broşür vardı. Sayfalarını karıştırdım ve ''Minto: Live'' adında bir şova rastladım. Açıklama yazısı: ''Minto'nun banliyö sokakları, Minto halkı ile işbirliği içerisindeki uluslararası sanatçılar tarafından oluşturulan performanslar için sahne haline getiriliyor." diyordu
Bu Minto denilen yer de neresi? Sydney, öğrendiğim kadarıyla, banliyölerin şehri ve Minto güneybatıda, yaklaşık bir saatlik uzaklıkla yer almakta. Söylemek zorundayım, Avustralya'daki ilk günüm için aklımda tam olarak böyle bir şey yoktu. Yani, Harbour Köprüsü veya Bondi Plajı'nı düşünmüştüm ama Minto? Fakat yine de, ben bir yapımcıyım ve bölgeye özgü bir tiyatro projesinin cazibesi, karşı koyabileceğimden fazlaydı. (Gülüşmeler)
Böylece, cuma akşamı trafiğine girdim ve oraya gittiğimde ne gördüğümü asla unutmayacağım. Gösteri için, seyirci mahalle etrafında evden eve dolaşıyordu ve oyuncu olan mahalle sakinleri evlerinden çıkarak, kendi çimlerinin üzerinde, kendi yollarının üzerinde, bu otobiyografik dansları sahneliyorlardı. Gösteri, Lone Twin adında Birleşik Krallık merkezli bir performans topluluğu ile bir ortak çalışma. Lone Twin, Minto'ya gelerek mahalle sakinleri ile çalışmışlar ve bu dansları oluşturmuşlar.
Bu Avustralyalı-Hint kız, dışarı gelip ön bahçede dans etmeye başladı sonra babası tüm bu gürültü ve heyecanın ne olduğunu görmek için camdan dışarı baktı ve az sonra o da kızına katıldı. Ve onu da küçük kız kardeş takip etti. Ve sonra hepsi, orada kendi çimlerinin üzerinde bu neşeli, coşkun dansı oynadılar.
Mahalle boyunca yürürken, bu toplululuğun, bu etkinliğe karşı inanılmaz bir sahiplik duygusunu açıkça hissetmelerinden hayrete düştüm ve duygulandım. ''Minto: Live'' yerli Sydney halkını, uluslararası sanatçılarla diyalog içine soktu ve Sydney'nin çeşitliğini kendi kurallarıyla kutladılar.
''Minto: Live'' tarafından üretilen Sydney Festivali, bence 21. yüzyıl sanat festivallerinin yeni bir türünü temsil ediyor. Bu festivaller tamamen açık. Onlar şehirleri ve toplumları değiştirebilirler.
Bunu anlamak için, bence nereden geldiğimize bakmak mantıklı olur. Modern sanatlar festivalleri, II. Dünya Savaşı enkazı içinde doğdu. Hükümet liderleri, insan ruhunun en yüksek ifadesi olan kültürü kutlamak için bu yıllık etkinlikleri ortaya çıkardı. 1947'de, Edinburgh Festivali doğdu ve Avignon doğdu ve diğer yüzlercesi uyanarak takip etti. Yaptıkları çok çok yüksek bir sanattı ve Laurie Anderson, Merce Cunningham ve Robert Lepage gibi bu turneyi yapan sanatçılar ortaya çıktı ki siz ''The Mahabharata'' ve anıtsal ''Einstein on the Beach'' gibi çığır açan gösterileri biliyorsunuz.
Ama zaman geçtikçe, bu festivaller gerçekten birer kuruluş oldular ve kültür ve sermayenin ivlenmesiyle İnternet hepimizi bir araya getirdi, üst ve alt tabaka kavramı yok oldu, yeni bir çeşit festival meydana çıktı.
Eski festivaller başarılı olmaya devam etti ama Brighton'dan Rio'ya, Perth'e, yeni bir şey ortaya çıktı ve bu festivaller gerçekten farklıydı. Bu festivaller açıklar çünkü Minto'daki gibi yerel ile küresel arasındaki diyaloğun asıl gerekli şey olduğunu anladılar. Açıklar çünkü seyirciye, pasif bir izleyici olmak yerine bir oyuncu, bir başkahraman, bir partner olmalarını rica ettiler. Ve açıklar çünkü hayal gücünün binalarla sınırlanamayacağını biliyorlar ve çoğunlukla çalışmalarını bölgeye özgü veya açık hava yapıyorlar.
Bu yüzden, yeni festival, seyirciye gösteriyi şekillendirmesinde hayati bir rol sunuyor. Yapımcısı olduğum De La Guarda ve Punchdrunk gibi şirketler seyirciyi eylemin ortasına koydukları, tamamen sürükleyici bu deneyimleri yarattılar. Ama Alman gösteri topluluğu Rimini Protokoll bunu tamamen başka bir seviyeye taşıdı. Gösteri serilerine dahil olan "100 Percent Vancouver" "100 Percent Berlin" ile Rimini Protokoll, gösterileri toplumu gerçekten yansıtacak şekilde yaptı. Rimini Protokoll, o zamanda, ırk, cinsiyet ve sınıf açısından şehri temsil eden 100 kişi seçerek üç ay önce dikkatli bir süreç başlattı. Sonra bu 100 insan, kendileri ve yaşamları hakkında hikayeler paylaştılar ve tüm bu olay o şehrin o andaki resmi halini aldı. LIFT her zaman mekanların kullanımında öncü olmuştur. Onlar, tiyatro ve performansın her yerde olabileceğini anlıyorlar. Bir sınıfta gösterini yapabilirsin, hava alanında, (Gülüşmeler) mağaza penceresinde.
Sanatçılar kaşiftir. Kim şehri yeni bir şekilde bize gösterebilir ki? Sanatçılar bizi şehrin henüz keşfetmediğimiz en uzak bölgelerine götürebilirler ya da bizi her gün önünden geçtiğimiz ama hiç girmediğimiz o binaya götürebilirler.
Bence sanatçı, hayatlarımızda gözardı ettiklerimizi gerçekten bize gösterebilir. Avustralyalı Back to Back bir zihinsel engelliler topluluğu. Onların harika gösterilerini New York'ta Staten Island Feribot Terminali'nde sıkışık bir zamanda izledim. Biz seyircilere kulaklıklar verildi ve terminalin bir tarafına oturduk. Oyuncular hemen karşımızda yolcuların arasındaydı ve onları duyabiliyorduk ama bunun dışında onları göremeyebiliyorduk. Yani Back to Back, bölgeye özgü tiyatroyu alıyor ve bunu günlük hayatımızın düzenlenmesinde kimi ve neyi seçtiğimizi nazikçe hatırlatmak için kullanıyor.
Yerel ve küresel ile olan diyalog, katılımcı olarak seyirci, oyuncu ve başkahraman mekanın yenilikçi kullanımı, tüm bu şeyler inanılmaz Fransız topluluğu Royal de Luxe'ın harika işinde ortaya çıkarılıyor. Royal de Luxe'ın devasa kuklaları şehre geldiler ve birkaç gün için orada kaldılar.
''Sultan'ın Fili'' için Royal de Luxe Londra'ın merkezine gelip, şehri, devasa küçük kız ve onun arkadaşı olan zaman yolcusu filin hikayesiyle durma noktasına getirdi. Birkaç gün için, devasa şehri, sınırsız olasılığın hüküm sürdüğü bir topluluğa dönüştürdüler. The Guardian ''Eğer sanat dönüşüm ile ilgiliyse, o zaman bundan daha dönüştürücü bir deneyim olamaz. 'Sultan'ın Fili'nin temsil ettiği şey, kentin sanatsal uğraşından ve sokakların insanlar için iyileştirilmesinden daha azı değil.'' yazdı.
Bu festivallerin kendi şehirlerine olan ekonomik etkilerinden bahsedebiliriz, ama ben, daha birçok şeyle ilgileniyorum mesela bir festival şehrin kendini ifade etmesine nasıl yardım eder, nasıl kendi haline gelmesini sağlar? Festivaller çeşitliliği destekler, komşuları diyaloğa çağırır, yaratıcılığı geliştirir, şehre ait olmanın verdiği gurur için fırsatlar sunar, genel psikolojik refahımızı geliştirir. Kısaca, şehri yaşamak için daha iyi hale getirirler.
Buna bir örnek: ''Sultan'ın Fili'' Londra'ya, 7/7 Saldırıları'ndan sadece dokuz ay sonra geldiği zaman, bir Londralı ''Londra saldırılarından sonra ilk defa kızımın sesine yeniden ışıltı geldi. ''Sultan'ın Fili''ni izlemek için diğerleriyle bir araya toplandı ve biliyorsunuz (gösteri) tüm bu değişikleri yaptı.'' yazdı. Lyn Gardner The Guardian'da şöyle yazdı: Bu harika festival bize dünyanın haritasını gösterebilir, bir şehrin haritasını ve kendimizin bir haritasını ama sabit bir festival modeli yoktur. Bence festivallerle, yeni festivallerle, ilgili bu kadar harika olan şey, onların, hepimizin bugün yaşadığı yoldaki karışıklığı ve heyecanı gerçekten tamamıyla kapsamasıdır. Çok teşekkür ederim. (Alkışlar)