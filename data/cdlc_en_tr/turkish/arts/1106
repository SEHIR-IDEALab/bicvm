Adım Amit. Ve 18 ay önce Google'da başka bir işim vardı, ve şuan burda oturmakta olan patronuma müzelerle ve sanatla ilgili bir şeyler yapma fikrimi açıkladım, ve o bana izin verdi. Ve bu 18 ayımı aldı. Sizlere dokuz farklı ülkeden 17 müze ile ilgili pekçok eğlenceli pazarlık ve hikaye anlatabilirim. Fakat demo üzerine yoğunlaşmak istiyorum. Bunu (projeyi) neden yaptığımız hakkında pek çok hikaye var.
Bence, benim kendi hikayem bu slaytta açıkça görünüyor, ve bu erişim. [Sanat Galerisi - Pazar, Pazartesi, Salı, Çarşamba, Perşembe Kapalıdır- Giriş Ücreti £17.50] Ve ben Hindistan'da büyüdüm. Mükemmel bir eğitim aldım - Şikayet etmiyorum -- fakat benim bu müzelerin ve sanat eserlerinin çoğuna erişimim yoktu. Ve seyahat etmeye ve bu müzeleri ziyaret etmeye başladığımda, pekçok şey öğreniyordum. Ve Google'da çalışırken, Bu arzuyu, teknoloji sayesinde daha erişilebilir yapmaya çalıştım. Böylelikle bir ekip oluşturduk, mükemmel bir insan grubu, ve bunu yapmaya başladık.
Sizlere demoyu tanıtıp, ardından size başlangıçtan beri sahip olduğumuz bir kaç ilginç şey anlatacağım. Evet, basitçe: GoogleArtProject.com a giriyorsunuz. Buradaki tüm müzelerde geziniyorsunuz. Burada Uffizi var, MoMA var, Hermitage, Rijks, Van Gogh. Aslında ben favori müzelerimden birini göstereceğim, New York'taki Metropolitan Museum of Art. İçeri girmenin iki yolu var -- gayet basit. Tıkla ve bam, müzeye giriş yaptınız. Nerede olduğunuz önemli değil -- Mumbai, Meksika, aslında hiçbir önemi yok. Etrafta gezinir, eğlenirsiniz. Müzede konumunuzu değiştirmek mi istiyorsunuz? Planı açın, ve tek bir tıklamayla oraya zıplayın. İşte oradasınız, koridorun sonuna gitmek istediniz. Devam edin. İyi eğlenceler. Keşfedin.
(Alkışlar)
Teşekkürler. Henüz en iyi bölüme gelmedim.
(Kahkakalar)
İşte şu anda en sevdiğim tablolardan birinin önündeyim, Pieter Breugel'in The Harvesters adlı tablosu. Buradaki artı işartini görüyorum. Eğer müze bize resmi vermişse, bu artıya tıklıyorsunuz. Ve bu resimlerden birisi. Gerçekten sanata ilgili olanlar için, tüm tanımlayıcı bilgiler burada. buna tıklayabilirsiniz -- ama ben şimdi bunu kapatacağım. Ve bu bizim gigapiksel teknolojisi adı verdiğimiz bir teknikle kaydettiğimiz resimlerden birisi. Yani örneğin bu resim yaklaşık, 10 milyar piksel büyüklüğünde. Ve pek çok insan bana şu soruyu soruyor: "10 milyar piksele ne ihtiyaç vardı?" İşte şuanda sizlere 10milyar piksel ile neler elde edebileceğimizi göstermeye çalışacağım. Gayet basit bir biçimde resmi büyütebilirsiniz. Burada bazı eğlenceli şeylerin olduğunu görebilirsiniz. Bu adamı çok seviyorum; ifadesi paha biçilemez.
Fakat ardından daha derine gitmek istiyorsunuz. Ve bende kurcalamaya başladım, ve burada birşeylerin dönmekte olduğunu farkettim. ve bir kendi kendime ," Dur bi dakika. Bu ilginç bir şeye benziyor." dedim. Yaklaştım ve bu çocukların aslında birşeyleri dövüyor olduğunu farkettim. Biraz araştırma yaptım, Met'deki bazı kişilerle konuştum, ve aslında bunun özel günlerde oynanan ve içinde sopa ile kazları dövmenin de bulunduğu, "squail" adı verilen bir oyun olduğunu öğrendim. Ve görünen o ki oldukça popülermiş. Bunu neden yaptıklarını bilmiyorum, ama hakkında birşeyler öğrendim. Şimdi gerçekten iyice derine inersek, çatlakları görebilirsiniz. Şimdi sizlere biraz perspektif verecek olursak, resmi küçülteceğim ve böylelikle gerçekten neler olduğunu görebileceksiniz. Biz buradaydık, ve işte bu da tablo.
(Alkışlar)
En iyi kısım bir kaç saniye içinde gelmek üzere. Evet şimdi hızlıca New York'taki MoMA'ya geçelim. Bir başka favorim olan, "The Starry Night." Size gösterdiğim örnek tamamen detayları bulmak hakkındaydı. Peki ama ya fırça darbelerini görmek isterseniz? Ve eğer Van Gogh'un gerçekten bu başyapıtı nasıl yarattığını görmek isterseniz? Resmi büyütün. Gerçekten içine girin. İşte bu tablodaki favori bölümlerimden birisine gideceğim, ve tam anlamıyla çatlakları göreceğim. Bu "The Starry Night", Bence, daha önce hiç böyle görüntülenmedi.
Sizlere beğendiğim bir başka özelliği göstereceğim. Burada pekçok özellik var, fakat zamanım yok. İşte asıl havalı bölüm burası. "Kolleksiyonlar" olarak adlandırılıyor. Sizlerden biri, herhangi biri -- zenginseniz, fakirseniz, lüks bir eviniz varsa -- hiç farketmez. Gidip kendi çevrimiçi müzenizi kurabilirsiniz -- tüm bu görüntülerden seçilmiş kendi kolleksiyonunuzu yaratabilirsiniz. Gayet basitçe, giriş yapıyorsunuz -- ve ben "The Power of Zoom" adını verdiğim bu kolleksiyonu oluşturdum -- sadece resmi büyütüyorsunuz. Bu "The Ambassadors", National Gallery'de sergilenmekte. Dipnotlar yazabilir ve bunları arkadaşlarınızla paylaşabilirsiniz ve bu başyapıtları incelerken neler hissettiğinize dair sohbet edebilirsiniz.
Sonuç olarak bence, tüm bu inanılmaz şeylerin kaynağı, aslında Google'dan gelmiyor. Hatta bana göre, müzelerden de gelmiyor. Sanırım bunu söylememeliyim. Aslında bu sanatçılardan geliyor. Ve bu benim bu projedeki nacizane deneyimimdir. Söylemek istediğim, umarim bu dijital ortamda onların sanat eserlerine adil davranır ve eserleri çevrimiçi olarak düzgün biçimde temsil ederiz. Ve bu günlerde aldığım en büyük soru, "Bunu bir müzeye gitme deneyimini kopyalamak için mi yaptınız?" Ve cevap hayır. Bu deneyimi tamamlamak içindir.
Ve işte bu kadar. Teşekkürler.
(Alkışlar)
Teşekkürler.
Çn notu: müze ve sanat eserlerinin isimleri orjinal olarak bırakılmıştır...