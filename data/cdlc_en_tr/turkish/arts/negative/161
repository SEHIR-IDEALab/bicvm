Bir soruyla başlayalım, elinizi kaldırın: Kimlerin iPhone telefonu var? Kimlerin Android telefonu var? Kimlerin Blackberry telefonu var? Hanginiz Blackberry telefonu olduğunu toplum içinde söyler? (Gülüşmeler)
Tahmin edeyim, buraya geldiğinizde kaçınız benim yaptığım gibi, gidip ön ödemeli SIM kart satın aldı? Bahse girerim Afrika teknolojisi kullandığınızı bilmiyordunuz. Ön ödemeli kullanım fikri ya da teknolojisi ilk olarak Afrika'da Vodacom adlı şirket tarafından 15 yıl kadar önce ortaya çıkarılmıştır. Şu andaysa, tıpkı isim hakkı kirâlama (franchising) gibi ön ödemeli kullanım, dünyadaki ekonomik etkinliğe hâkim olan güçlerden biridir.
Afrika'daki teknolojik gelişmeşlere bakarsak en doğal şekilde gereklilikten doğan buluşları görürüz. Ancak öncesinde, birkaç soru daha soracağım. Elinizi kaldırmak zorunda değilsiniz. Retorik sorular bunlar.
Niçin Nikola Tesla bu binadaki ya da bulunduğumuz şehirdeki ışıklandırmanın gücünü sağlayan dalgalı akımı icat etmek ihtiyacı duydu?
Niçin Henry Ford, siyah renkte olduğu sürece bitirilen herhangi bir Ford arabasını üretmek için seri üretim hattını icat etmek ihtiyacı duydu?
Niçin Eric Merrifield'ın "dolos"u icat etmesi gerekti? Cevapları bilmiyor gibi bakıyorsunuz. Bakın bu bir dolos, arka planda da Robben Adası'nı görüyorsunuz. Bu küçük bir dolos. En bilinen mucit ise ismini ilk kez duyduğunuz Eric Merrifield'dir. 1963'te, bir fırtına East London adlı küçük bir Güney Afrika kentindeki limanı yerle bir etti. Eric Merrifield, çocuklarının öküz kemiklerinden yapılan "dolos" adı verilen oyuncaklarıyla oynamasını izlerken bu dolos fikrini akıl etti. Biraz iple oynatılan dev bir oyuncağa benziyor ve dünyadaki her limanda dalgakıran olarak kullanılıyor. Küresel deniz taşımacılığı, bunun gibi bir Afrika teknolojisi olmadan varolamazdı.
Ne zaman Afrika'dan bahsetseniz, dünyanın uzaydan çekilmiş bu fotoğrafını koymanız gerekiyor. İnsanların tepkisiyse şöyle oluyor: "Baksana, işte bu Karanlık Kıta". Aslında değil. Aslında bu, innovasyon haritası. İnnovasyonun nerede gerçekleştiğini görmekse gerçekten kolay. Her yer hâlâ elektrik kullanırken orası kullanmıyor. (Gülüşmeler) (Alkış) Bunun nedeniyse herkesin televizyon izlemesi ya da Angry Birds oynaması. (Gülüşmeler) (Alkış)
Bunun gerçekleştiği yer Afrika. İşte gerçek inovasyon bu. İnsanların devamlı yeni ürünlerin tanıtımlarından bahsetmek için içi kullandığı kelime değil. Bu gerçek inovasyondur ve ben bunu sorun çözmek olarak tanımlıyorum. İnsanlar Afrika'da gerçek sorunları çözüyor. Niçin? Çünkü yapmak zorundayız. Çünkü bizim gerçek sorunlarımız var. Bu insanlar için gerçek sorunları çözdüğümüzde aynı zamanda dünyanın geri kalanı için de çözmüş oluyoruz.
Kaliforniya'da, herkes bir telefona takılan küçük bir plastik parçası için heyecan duyuyor kredi kartınızı okutabiliyorsunuz ve insanlar "Kredi kartımızı POS cihazlarınının boyunduruğundan kurtardık." diyor. Harika. Peki kredi kartına niçin ihtiyacınız var ki? Afrika'da biz bu işi yıllardır yapıyoruz ve bunun gibi telefonlarla yapıyoruz. Bu görüntüyü Kitengela adlı Nairobi'nin yaklaşık bir saat güneyinde olan bir yerde çektim. M-Pesa adlı Afrika'da öncülüğü yapılan ödeme sisteminin en göze çarpan noktası, bunun gibi telefonlarda çalışmasıdır. Her telefonda çalışıyor, çünkü SMS kullanıyor. Bununla faturalarınızı ödeyebilirsiniz, market alışverişinizi yapabilirsiniz, çocuklarınızın okul ücretlerini ödeyebilirsiniz, ve hatta bana söylenene göre gümrük memurlarına rüşvet bile verebilirsiniz. (Gülüşmeler) Günde yaklaşık 25 milyon dolar M-Pesa aracılığıyla işlem görür. Kenya'nın gayri sâfi yurtiçi hasılasının %40'ı bunun gibi telefonlar kullanılarak hareket eder.
Bunun sizin için sıradan bir telefon olsa da aslında bu Afrika'nın akıllı telefonu. Ayrıca bir radyo, hem de bir el feneri ve her şey bir yana, olağanüstü bir batarya ömrü var. Niçin? Çünkü ihtiyacımız olan şey bu. Afrika'da gerçekten ciddi enerji sorunlarımız var. Bu arada, bunun gibi bir telefonla Facebook'ta durumunuzu güncelleyebilir ve Gmail'den ileti gönderebilirsiniz.
Mobil çağın çek sistemi diyebileceğimiz M-Pesa aracılığıyla para göndermek için mevcut teknolojiyi kullanabileceğimiz bir yol bulduk. Ben, madencilik şehri olan Johanesburg'luyum. Bu şehrin taşı toprağı altındır. Bu, daha önce Instagram'a yüklediğim bir fotoğraf. Bugün farklı olan şey, günümüzün altınının mobil dünya olmasıdır. Kuzey Amerika'daki demiryolu ağını ve işleyiş biçimini düşünürseniz, ilk olarak altyapı oluşturuldu, sonrasında çevresindeki sanayi oluşturuldu, genelevler -- tıpkı günümüz İnternet'i gibi, değil mi? — ve onun etrafında işleyen bütün diğer şeyler: barlar, meyhaneler, vb. Günümüzün altını mobil dünyanın kendisidir ve mobil dünya bütün bunları mümkün kılan unsurdur.
Peki, bununla yapabileceğimiz bazı şeyler nelerdir? Gördüğünüz şey, Ganalı Bright Simons tarafından oluşturulmuştur. Bununla kimi insanların aylık maaşlarının tamamını harcadığı ilaçları alıp kutulardaki kodun üzerini kazıyorsunuz ve yazan kodu SMS olarak bir numaraya gönderiyorsunuz. Gelen yanıtla ilacın kullanılabilir olduğunu ya da son kullanma tarihinin geçtiğini öğreniyorsunuz. Son derece basit, etkili ve gerçekten hayat kurtarıcı. Kenya'da, çiftlik hayvanlarınıza nasıl bakmanız gerektiğiyle ilgili önemli bilgiler gönderen iCow adlı bir hizmet bulunuyor. Kenya'daki çiftlik hayvancılığı 463 milyon dolarlık bir hacme sahip ve asgari ücretle geçinen bir çiftçiyle bolluk içinde geçinen bir çiftçi arasındaki fark sadece günde fazladan birkaç litre süt kadar. Eğer bunu yapabilirseniz, yoksulluktan kurtulabilirsiniz. Temel işlevleri olan bir telefonla bu gerçekten basit. Elektriğiniz yoksa sorun değil! Eski bisiklet parçalarını kullanarak rüzgâr üreteci yaparız, tıpkı William Kamkwamba'nın yaptığı gibi. Duymuşsunuzdur, dünyadaki otomobil sanayisini rahatsız eden başka bir harika Afrikalı daha var. Kendisi, ayrıca güneş enerjisini ve Kuzey Amerika'daki elektrik sanayisini yeniden icat etmek için bir yol arıyor ve eğer şansı yâver giderse, bizi Mars'a götürecek, umuyorum ki görmeye ömrüm yetecek. Kendisi, Güney Afrika'nın başkenti olan Pretorialı, benim yaşadığım yerden yaklaşık 50 kilometre uzakta. Bazen Altın şehri anlamına gelen Egoli de denen Johanesburg'a geri dönelim. Yalnızca mobil dünya değildir günümüzün altını. Ben altının yerin altında olduğuna inanmıyorum. Asıl altının kendimiz olduğumuza inanıyorum. Ekonomistlerin dediklerini duymuşsunuzdur, biz şu anda Çin'in patlama yaptığı yılın başlarındayız, ve aynı doğrultuda ilerliyoruz.
Batı'nın en ileri inovasyon hakkında konuştuğunu duyuyorsunuz. Elbette en ileride gerçekleşiyor, çünkü ortada, herkes Facebook'unu güncelliyor, ya da daha kötüsü, Facebook'un gizlilik ayarlarını anlamaya çalışıyor. (Gülüşmeler) Bu bir sözcük oyunu değil. Bu, en ileri inovasyon.
İnsanlar Afrika'ya ilk mobilleşen kıta demeyi seviyor, ancak aslında Afrika tek mobilleşen kıta, bu yüzden diğer herkes bu dediğim farklı şeyleri yaparken, biz dünyanın sorunlarını çözüyoruz. Söyleyecek tek bir şey kalıyor:
["Bir şey değil"] (Gülüşmeler)
(Alkış)