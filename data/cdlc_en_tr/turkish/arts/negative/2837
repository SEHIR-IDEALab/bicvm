Video: Anlatıcı: Tek bakış açısıyla görülen bir olay tek bir izlenim yaratır. Başka bir açıyla görmek, oldukça farklı bir izlenim yaratır. Ama sadece resmin tümünü gördüğünüzde neler olduğunu tamamen anlayabilirsiniz
Sasa Vucinic: Harika bir klip, değil mi? Ve bunu 29 saniyede buldum, bağımsız medyanın gücü ve önemi hakkında benim bir saatte anlatabileceğimden daha fazlasını anlatıyor. O yüzden biraz istatistikle birlikte bununla başlamanın iyi olacağını düşündüm. İlgili araştırmacılara göre, dünya nüfusunun yüzde 83'ü bağımsız medyanın olmadığı toplumlarda yaşıyor. Şu rakamı bir düşünün: Tüm dünya nüfusunun yüzde 83'ü ülkelerinde gerçekten neler olup bittiğini bilmiyor. Edindikleri bilgi bu bilgiyi çarpıtan ya da renklendiren, birşeyler yapan biri tarafından süzgeçten geçiriliyor. Yani gerçeklerini anlamaktan mahrum bırakılıyorlar. Bu sadece sorunun ne kadar büyük ve önemli olduğunu anlamak içindi. Şimdi yüzde 17'lik kısmı temsil eden toplumlarda yaşayacak kadar şanslı olan sizler, bence bunun sonuna kadar tadını çıkarmalısınız. Bilirsiniz, Pazar sabahı gazetenizi açıp, kapuçinonuzu içersiniz. Hala yapabiliyorken tadını çıkarın. Çünkü dün duyduğumuz gibi, ülkeler bayraklarındaki yıldızları kaybedebilirler, ama ayrıca basın özgürlüğünü de kaybedebilirler, sanırım aramızdaki Amerikalılar bize bu konuda daha fazla şey anlatabilirler. Ama bu tamamen başka ve ayrı bir konu. Yani hikayeme geri dönebilirim.
Benim hikayem -- paylaşmak istediğim hikaye -- 1991'de başlıyor. O zamanlar, ülkedeki tek bağımsız hatta tek elektronik medya olan B92'yi işletiyordum. Ve sanırım biz, hükümetin hayatınızı gerçekten içler acısı hale getirmek istediği saldırgan bir çevrede faaliyet gösteren ülkedeki tek bağımsız medyanın sahip olabileceği olağan hayatı yaşıyorduk. Ve bunun farklı yolları var. Evet, her zamanki kokteyldi: biraz tehdit, biraz dostça tavsiye, biraz mali polis, biraz metin denetimi. Yani ofinizi hiçbir zaman terk etmeyen biri her zaman oluyor. Ama aslında yaptıkları şey, ki bu çok güçlüdür, ve bu hükümetin 90'ların sonlarında bağımsız medya şirketlerinden rahatsız olduklarında başlattıkları birşey bilirsiniz, size reklam verenleri tehdit ederler Size reklam verenleri bir kere tehdit ettiklerinde piyasa güçleri gerçekten, bilirsiniz, mahvoluyor ve reklamcılar gelip -- onlara ne kadar anlamsız gelse de-- gelip reklam vermek istemiyorlar. Ve siz iki yakanızı bir araya getirmekte sorun yaşıyorsunuz.
O zamanlar 90'ların başında, bir sorunumuz vardı, bilirsiniz, tek tarafın baskısına rağmen hayatta kalmak, ama benim için asıl acı verici olan şey şuydu, hatırlayın, 90'ların başları, Yugoslavya parçalanıyor. Çöküşte olan bir ülkede yaşıyorduk, yavaş yavaş çökmekte olan. Ve hepimiz olanları bantlara kaydetmiştik Neler olduğunu anlayabiliyorduk. Aslında tarihi bir olayı kaydediyorduk. Sorun şu ki bir hafta sonra o tarihi tekrar kaydetmek zorunda kaldık; çünkü eğer yapmasaydık, bu tarihin arşivini tutmak için yeteri kadar bant almaya paramız yetmeyecekti. Eğer size durumu tarif edebildiysem, daha fazla uzatmak istemiyorum. Bu bağlamda o zamanlar ofisime bir beyefendi geldi. Hala 1991 yılıydı. Hala faaliyette olan bir medya sistemleri kuruluşu işletiyordu bu beyefendi hala faaliyet gösteriyor. Ve o zamanlar medya sistemleri hakkında ne biliyordum? Medya sistemlerinin kuruluşlar olduğunu düşünüyordum, yani size yardım etmeliydiler. Böylece bu toplantı için iki plan hazırladım, iki stratejik plan. Küçük olan ve büyük olan. Küçük olan şuydu, ondan sadece şu kahrolası bantları almamıza yardımcı olmasını istedim, ki sonraki 50 yıl için arşiv tutabilelim. Büyük plansa ondan bir milyon dolar borç istemekti. Çünkü düşündüm ki, ve hala aynı kanıdayım, ciddi ve bağımsız medya şirketleri çok iyi işlerdir. Milosevic öldüğü zaman, B92'nin hayatta kalacağını ve iyi bir şirket olacağını düşündüm ve bu konuda haklı çıktım. Sanırım şimdi ülkedeki ya en büyük ya da ikinci büyük medya şirketi. Ve o dönem zor zamanları atlatmak için ihtiyacımız olan tek şeyin bir milyon dolar olduğunu düşünmüştüm.
Kısacası, bu beyefendi ofisime gelir, iyi bir takım ve kravatla. Ona siyasi durumun açıklamasını bana göre dahice olan açıklamasını yaptım ve savaşın ne kadar zorlu ve eziyetli geçeceğini açıkladım. Aslında, kabul etmeliyim ki, yapılan zulümleri hafife aldım. Her neyse, çok uzun süren bir açıklamanın ardından, bana sorduğu tek soru -- bu şaka değil -- şuydu, Michael Jackson'ın şarkılarını yayınladıktan sonra telif hakkı ödüyor muyuz? Bu gerçekten sorduğu tek soruydu. Gittiğinde, kendime çok kızdığımı hatırlıyorum, çünkü dünyada medya şirketlerine kredi sağlayan bir kurumun olması gerektiğini düşünüyordum. O kadar bariz ve göz önünde ki bu fikri birisinin aklına getirmemesi imkansızdı... Biri böyle birşeyi başlatmış olmalıydı. Ve onu bulamadığım için çok aptal olduğumu düşündüm. Bilirsiniz, kendimi savunmam gerekirse, o zamanlar Google yoktu; 91 yılında Google'da arama yapamıyordunuz. Yani bunun sadece benim sorunum olduğunu düşündüm. Şimdi buradan hızlı bir şekilde 1995'e geçiyoruz.
Ben -- ülkeden ayrıldım, George Soros ile bir toplantım vardı, onun -- kuruluşunun medya bankası gibi çalışacak birşeye yatırım yapması için üçüncü kez ikna etmeye çalışıyordum. Ve temelde söylediğim şey çok basitti. Bilirsiniz, bağışı unutun, işe yaramıyor; el ilanlarını unutun, 20,000 doların kimseye faydası yok. Yapmanız gereken şey medya şirketlerine iş olarak bakmanız. Bu heryerde iştir. Medya işi ya da başka bir işin sermayeleştirilmesi gerekir. Ve bu adamların gerçekten ihtiyacı olan şey sermayeye erişim. Böylece üçündü toplantı, savlar oldukça iyi çalışıldı. Toplantının sonunda şöyle dedi; bak, bu işe yaramayacak, paranı bir daha geri alamayacaksın. Ama benim kuruluşlarım 500,000 dolar verecek, böylece fikri test edebilirsin. İşe yarayıp yaramayacağını görürsün. Sana kendini asman için bir ip vereceğim dedi. (Gülüşmeler) Bu toplantıdan sonra iki şeyi biliyordum. Birincisi, hiçbir koşulda kendimi asmak istemiyordum. Ve ikincisi bu işin nasıl yürüyeceği konusunda en ufak bir fikrim yoktu. Görüyorsunuz, bir konsepte göre çok iyiydi. Ama bir konsepte sahip olmak ayrı, onun işe yaramasını sağlamak ise tamamen ayrı bir şeydir.
Yani bunun nasıl işe yarayacağı konusunda hiçbir fikrim yoktu. Yanlış bir fikrim vardı, bir banka olabileceğimizi düşünmüştüm. Bankaları bilirsiniz, aranızda hiç bankacı var mı bilmiyorum, şimdiden özür dilerim, ama bu dünyadaki en iyi iş. Bilirsiniz, saygın ve çok parası olan birini buluyorsunuz. Ona daha fazla para veriyorsunuz; zaman içinde size geri ödüyorlar. Faiz alıyorsunuz ve arada hiçbir şey yapmıyorsunuz. Bu yüzden neden biz de bu işe girmeyelim ki diye düşündüm. (Gülüşmeler) İşte buradayız ilk müşterimizi bulduk, harika. Slovakya'daki ilk bağımsız gazete. Hükümet onların Bratislava'daki matbaalarla çalışmasını engelliyor. İşte başkentten 400 kilometre uzakta basılması gereken bu günlük gazete. Son teslim saati öğleden sonra 4 olan günlük bir gazete. Bu demek oluyor ki spor haberleri yok, son haberler yok, tiraj düşüyor. Bu bir günlük gazetenin ekonomik gelişimini engellemenin bir çeşit çok iyi, çok yönlü yolu. Bize kredi isteğiyle geldiler. İstedikleri -- hayatta kalmaları için tek yol baskı makinesi almak. Ve dediğimiz gibi, önemli değil, bir toplantı yapalım, bize iş planınızı getirin dedik ve neticede getirdiler.
Toplantıya başladık. Bu iki sayfa kağıdı aldım, böyle değil, A4 formatında, yani daha büyük. Üzerinde birçok rakam var. Birçok rakam. Ama nasıl koyarsanız koyun, bilirsiniz, rakamlar anlam ifade etmez. Ve bu yapabileceklerinin en iyisiydi. Yapabilecekleri en iyi şey bizdik. İşte bu şekilde yöntemimizin nasıl olduğunu anladık. Bir banka değil. Aslında bu şirketlere girip verdiğimiz parayı geri kazanmalıydık onları düzelterek -- yönetim sistemleri kurarak tek taraflı bir işin nasıl yürütüldüğünün bilgisini sağlayarak -- onlarınsa tüm bildikleri nasıl işletecekleri ve nasıl fikir yaratacaklarıydı.
Hemen sonuçlara dönelim. Bu 10 yılı aşkın sürede, uygun maliyetli finansmanda 40 milyon dolar, ortalama faiz oranı yüzde 5 ile yüzde 6 arası. Son zamanlarda, kendimizi aştık, zaman zaman yüzde 7 talep ediyoruz. Bunu gelişen dünyanyanın 17 ülkesinde yapıyoruz. Ve işte en çarpıcı rakam. Getiri oranı -- Soros'u çok endişelendiren -- yüzde 97. Belirlenmiş geri ödemelerin yüzde 97'si zamanında geri döndü. Genelde neyi finanse ediyoruz? Bir medya şirketiniz ihtiyaç duyacağı herşeyi finanse ediyoruz, baskı makinesinden vericilere kadar. En önemlisi bunu kredi, hisse senetleri, finansal kiralama şekillerinde yapıyoruz -- bilirsiniz birini desteklemek için hangisi en uygunsa. Ama burada en önemli olan şey kimi finanse ediyoruz? Son 10 yılda finanse ettiğimiz şirketlerin gelişen dünyadaki en iyi medya şirketleri olduğuna inanıyoruz. Bu bir "Kim Kimdir" listesi. Ve saatlerce onlardan bahsedebilirim, çünkü hepsi birer kahraman. Ve kimlerle çalıştığımıza dair belki bir ve zamana göre iki örnek verebilirim.
Görüyorsunuz çalışmaya Doğu ve Merkez Avrupa'da başladık, ve Rusya'ya taşındık. İlk kredimizi Rusya'da Chelyabinsk'de verdik. Bahse varım yarınız bu yerin adını duymamıştır. Rusya'nın güneyinde Boris Nikolayevich Kirshin adında orada bağımsız bir gazete çıkaran bir adam yaşıyor. Şehir 90'ların başlarına kadar kapalıydı çünkü Tupolev uçakları için cam üretiyorlardı. Her neyse, orada bağımsız bir gazete çıkarıyor. Bizimle iki yıl çalıştıktan sonra o küçük yerdeki en saygın gazete oluyor. Vali bir gün onu görmeye geliyor aslında onu ofisine davet ediyor. Gidip valiyi görüyor. Vali şöyle diyor, Boris Nikolayevich, anlıyorum ki çok iyi bir işin var, ve bölgemizdeki en saygın gazetenin sahibisin. Ve sana bir anlaşma öneriyorum. Önümüzdeki dokuz ay için gazeteni bana verir misin lütfen, çünkü seçinlerim var -- dokuz ay içinde seçimler var. İşletmeyeceğim, ama bu beni kimin başarıya götüreceği çok önemli. Bu yüzden gazeteyi dokuz aylığına bana ver, geri vereceğim. Medya işiyle ilgilenmiyorum. Kaça mal olur? Boris Nikolayevich "Satılık değil." der Vali "Kapatırız." der Boris Nikolayevich ise "Hayır, yapamazsınız" der Altı ay sonra gazete kapatıldı. Neyse ki Boris Nikolayevich'e şirketten tüm mal varlığını kurtarabilmesi, yeni bir iş kurabilmesi, tüm abone listelerini alabilmesi tekrar personel alımı için yardım etmeye yeteri kadar vaktimiz oldu. Yani vali boşuna çabaladı. Ama işte bağımsız medya işindeyseniz ve bağımsız medya için bir bankacıysanız başınıza bu gelir Kulağa güzel bir hikaye gibi geliyor.
Sürecin ilerleyen dönemlerinde, bir medya yönetim merkezi açtık. Medya laboratuvarımızı kurduk, gerçekten kulağa güzel geliyor. Ama bunun ikinci bir açısı var. İkinci açı, bu klipteki gibi. Eğer kamerayı yukarı koyarsak, tekrar bu rakamları düşünmeye başlarsınız. 10 yılı aşkın sürede 17'den fazla ülkede 40 milyon dolar. Çok fazla değil, öyle değil mi? Bu aslında sadece denizde bir damla. Çünkü önemini düşündüğünüzde, dün gece konuştuğumuz bazı sorunları -- bu son oturumda Afrika'dan ve Afrika için gönderilen farazi 50 milyar dolardan. Tüm bunlar, hepsi değil, bu sorunların yarısından dün gece bahsedildi -- hükümete hesap verme zorunluluğu, yıkım, yıkımla nasıl savaşırız, duyulmayanların, fakirlerin sesi olmak-- işte bu yüzden bağımsız medya var. Ve bu yüzden icat edildi. Yani bu açıdan, yaptığımız şey gerçekten tanımlayabileceğimiz ihtiyacın denizdeki tek bir damlası. Şimdi bizimki sadece bir hikaye.
Eminim bu odada belki muhteşem işler başarmış kar amacı gütmeyen teşkilatların başka 15 harika hikayesi vardır. İşte sorunun olduğu yer burası, ve size sorunun ne olduğunu elimden geldiğince açıklayacağım. Ve buna bağış toplama deniyor. düşünün ki bu odanın bu üçte birlik kısmı farklı kuruluşları temsil eden insanlarla dolu. Düşünün ki o kısmın üçte ikisi mükemmel işler yürütüyorlar, çok önemli işler yapıyorlar. Şimdi o tarafta her iki kişiden birinin sağır olduğunu, duymadığını düşünün ve ışıkarı söndürün. İşte odanın bu tarafındaki insanlarla diğer tarafındaki insanları bir araya getirmek bu kadar zor. Bü yüzden bağış toplamayı yeniden düşünmek, yenilemek için bir çeşit büyük bir fikre ihtiyaç olduğunu düşündük. Bilirsiniz, insanların karanlıkta dolanarak, gönüllü olan, aynı amaçları taşıyan eşlerini aramalarındansa Tüm bunların yerine düşündük ki yeni bir şey icat edilmeli. Ve aklımıza ihraç bonoları, özgür basın bonoları geldi. Eğer ABD hükümetinin bütçe açığını finanse etmek isteyen yatırımcılar varsa, neden özgür basın açıklarını finanse etmek isteyen yatırımcılar olmasın ki? Bunu bu sonbaharda yapmaya karar verdik; onları piyasaya çıkaracağız, muhtemelen 1,000 dolarlık değerler şeklinde. Çok fazla reklam yapmak istemiyorum, çünkü konu bu değil. Asıl konu, eğer onları piyasaya sürmeyi başarabilirsek, yeterince yatırımcı bulabilirsek bunu bir başarı olarak düşünebiliriz, önümüzdeki bahar ihraç bonosu çıkarmamızı engelleyecek birşey olmaz. Ve bunlar çevresel bonolar da olabilir. Ve böylece iki yıl sonra, Iqbal Quadir Bangladeş bonolarında elektriğini piyasaya sürebilir. Ve sizin haberiniz bile olmadan, herhangi bir sorun bu şekilde finanse edilebilir.
Şimdi saat 11:30'da 55 saniyemiz kalmışken hayal kuruyoruz. Ama haydi bu hayali daha ileri götürelim. Siz yapın, Amerika'da başlatın, çünkü bilirsiniz, konseptler Amerikan düşüncesine çok, çok yakındır. Ama bunu aslında Avrupa'da da yapabilirsiniz. Aysa'ya da götürebilirsiniz. Bütün farklı açılara sahip olduğunuzda işi yatırımcılar için kolaylaştırabilirsiniz. Tüm bonoları tek bir yerde toplayın ve gelip başlasınlar. 10 taneden fazlasına sahip olduğunuzda bir çeşit matriks geliştirmelisiniz. Yatırımcılar ne kazanıyor? Bir mali yönü bir de sosyal yönü var. Böylece bu bir derecelendirme kuruluşu fikrini ortaya çıkarıyor Morningstar gibi. Biliyorsunuz buradaki sosyal etki muhteşem, beş yıldızlı. Size sağladıkları para yüzde bir, sadece bir yıldız. Şimdi bir sonraki seviyeye taşıyın. Hepsini bir araya getirdiğinizde, neden tüm bu bonoları elinizden oldukça çabuk bir şekilde çıkarabileceğiniz bir pazarınız olmasın. Ve bu şekilde finansmanı siz sağlarsınız Böylece ne karanlık odalar, ne kör insanlar birbirini bulmak için oradan oraya koşturur.
Teşekkürler.