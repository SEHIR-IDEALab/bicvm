Ben genelde karikatürlerden hoşlanmadığımdan, pek çoğunun komik olduğunu düşünmüyorum, onları garip buluyorum. Ama New Yorker'daki şu karikatüre bayılıyorum.
(Yazı: Asla, ama asla kutunun dışında düşünme.) (Gülüşler)
Yani, adam kediye kutunun dışında düşünmeye cüret etmemesini söylüyor. Şey, korkarım, ben bu kedi gibiydim. Her zaman kutunun dışında olmak istedim. Ve bu biraz da bu alana farklı bir zeminden, kimya ve bakteri genetiğinden, geldiğim için böyle. Böylece, insanların bana kanserin sebebi, kaynakları ve hatta neden olduğun kişi olduğun hakkında söyledikleri bana mantıklı gelmedi.
Şimdi, size neden böyle düşündüğümü ve nasıl ele aldığımı hızlıca anlatmaya çalışayım. Fakat başlangıç için, biraz biyoloji bilenlerden özür dileyerek, sizlere çok çok kısa bir gelişim biyolojisi dersi vermek zorundayım. Anneniz ve babanız buluştuğunda, döllenmiş bir yumurta oldu; şu küçük çıkıntılı yuvarlak şey. O büyüyor, büyüyor ve sonra bu yakışıklı adamı meydana getiriyor.
(Alkış)
Bu adam, vücudundaki tüm hücrelerle, tamamen aynı genetik bilgiye sahip. Öyleyse nasıl bu burun onun burnu, bu dirsek onun dirseği haline geldi ve neden bir sabah uyanıp burnunu ayağına dönüşmüş olarak bulmuyor? Olabilirdi. Bu genetik bilgiye sahip. Hepiniz Dolly'yi hatırlıyorsunuz, tek bir memeli hücresinden geldi. Öyleyse, neden yapmıyor? Haydi, vücudunda kaç hücre olduğunu tahmin edin. 10 trilyonla 70 trilyon arasında bir şey. Trilyon! Şimdi, aynı genetik materyale sahip bu hücreler nasıl oldu da bu dokuları oluşturdu? Ve böylece, bunun her birinizin vücudundaki muazzamlığını düşünecek olursanız, daha önce ortaya attığım soru daha da ilginç bir hal alır.
Şimdi, baskın kanser teorisi der ki, tek bir kanser hücresinde tek bir onkojen vardır ve bu onkogen sizi kanser kurbanı yapar. Doğrusu, bu bana pek mantıklı gelmedi. Bir trilyonun nasıl göründüğünü biliyor musunuz? Hadi bir bakalım. İşte geliyor, ardı ardına sıfırlar. Şimdi, eğer bu hücrelerin .0001'i mutasyon geçirirse ve .00001'i kanserli hale gelirse, bir kanser yığını olurdunuz. Baştan aşağı kanser olurdunuz. Ama değilsiniz. Neden değilsiniz?
Böylece, yıllar içerisinde bir dizi deneyler sonucu karar verdim ki, bu ortam (içerik) ve mimari nedeniyle böyle oluyor.
Şimdi size hızlıca bunu gerçekten gösterebilen can alıcı bir deneyi anlatmaya çalışayım. Öncelikle, tavukta bu çirkin tümöre sebep olan virüsle çalışmaya başladım. Bunu, Rous 1911'de keşfetmişti. İlk keşfedilen kanser virüsüydü ve "onkogen" dediğim zaman "kanser geni"ni kast ediyorum. Böylece, bir süzüntü yaptı, tümörü filtreden geçirdikten sonra elde ettiği sıvı olan bu filtreyi aldı ve onu başka bir tavuğa enjekte etti ve yeni bir tümör elde etti.
Böylelikle, bilim insanları çok heyecanlandılar, ve tek bir onkogen bunu yapabilir, dediler. Tüm ihtiyacınız olan tek bir onkogendir. Bunun üzerine, hücreleri, tavuk hücrelerini, kültüre koydular, virüsü üzerlerine boşalttılar, ve birikeceklerdi, ve bu kötü huylu, bu normal diyebileceklerdi.
Ve bu, yine, bana pek mantıklı gelmedi. Böylece, çeşitli sebeplerle, bu onkogeni aldık, mavi tümör işaretleyicisine bağladık ve embriyolara enjekte ettik. Şuna bir bakın. Embriyoda şu güzel tüy var. Bu mavi hücrelerin her biri bir kanser hücresi içindeki kanser genleri ve tüyün bir parçasılar. Tüyü ayrıştırıp bir petri kabına koyduğumuzda, bir mavi hücre yığını elde ederiz. Yani, tavukta bir tümör elde ediyorsunuz, embriyoda etmiyorsunuz, ayrıştırıp bir kaba koyuyorsunuz ve başka bir tümör elde ediyorsunuz. Bu ne anlama geliyor? Bu demek oluyor ki, bu mikro çevre ve o hücreleri çevreleyen ortam, aslında kanser genlerine ve kanser hücrelerine ne yapmaları gerektiğini söylüyor.
Şimdi, normal bir örneği ele alalım. Normal örnek, insan meme bezini alalım. Ben meme kanseri üzerine çalışıyorum. İşte burada, sevimli bir insan göğsü. Ve çoğunuz nasıl göründüğünü biliyor; bu göğsün içinde bütün o tatlı, gelişmekte olan, ağaç benzeri yapıların olduğu dışında... Böylece, yapmak istediğimiz şeyin bu meme bezinden sadece çok küçük bir parça almak olduğuna karar verdik, "asinus" denilen, göğsün içindeki bütün o küçük şeylerin bulunduğu, sütün geldiği ve bebek emdiği zaman göğsün en uç kısmının geldiği bu küçük tüp.
Ve harika, dedik! Şu tatlı yapıya bir bakın. Bunu bir yapıya dönüştürmek ve şu soruyu sormak istiyoruz, hücreler bunu nasıl yapıyorlar? Bu yüzden, kırmızı hücreleri aldık -- görüyorsunuz, kırmızı hücreler maviler tarafından, onları sıkıştıran hücreler tarafından sarılmış ve arkasında insanların etkisiz olduğunu düşündükleri madde var, ve şekli korumak için bir yapıya sahipti, ve biz de yıllar yıllar önce ilk kez elektron mikroskobuyla onun fotoğrafını çektik ve görüyorsunuz, aslında oldukça şirin bir hücre. Bir kıçı, bir başı var, yeni hamile bir fareden henüz geldiği için küme küme süt saklıyor.
Bu hücreleri alıyorsunuz, bir kaba koyuyorsunuz ve üç gün içerisinde, şöyle görünüyorlar. Tamamıyla unutuyorlar. Onları çıkartıyorsunuz, bir kaba koyuyorsunuz, süt üretmiyorlar. Tamamıyla unutuyorlar. Örneğin, sol tarafta, sarı sevimli bir süt damlacığı var, sağ tarafta hiçbir şey yok. Çekirdeklere bakın. Sol taraftaki hücredeki çekirdekler hayvanda, sağ taraftaki petri kabında. Birbirlerinden tamamen farklılar.
Peki, bu size ne anlatıyor? Bu, size burada ayrıca, ortam koşullarının ağır bastığını anlatıyor. Hücreler, farklı ortamlarda farklı şeyler yaparlar. Peki ama ortamlar nasıl işaret verir? Şimdi, Einstein demiş ki, "Başta delice gelmeyen bir fikir için umut yoktur." Bu yüzden, karşılaştığım şüpheci tavırların miktarını tahmin edebilirsiniz -- para alamadım, başka pek çok şeyi yapamadım, ama hepsinin hallolduğuna çok seviniyorum.
Sonuçta farenin meme bezinin bir kesitini yaptık ve bütün o sevimli asinuslar işte burada, şu etrafı kırmızılı olanların her biri birer asinus, ve pekala, dedik, bunun için uğraşacağız ve yapacağız ve ben dedim ki, belki bu asinusun etrafında duran, insanların sadece yapı iskelesi olarak gördükleri kırmızı şey, belki bir bilgi taşıyordur, belki hücrelere ne yapmaları gerektiğini söylüyordur, belki çekirdeğe ne yapması gerektiğini söylüyordur. Bu yüzden dedim ki, hücre dışı matris, yani bu ECM denilen şey, hücrelere işaret veriyor ve ne yapmaları gerektiğini söylüyor.
Ve buna benzer görünecek şeyler yapmaya karar verdik. Düzgün hücre dışı matrise sahip olan bir yapışkan bir madde bulduk, hücreleri onun içine koyduk, ve şu işe bakın ki, yaklaşık dört gün içinde, yeniden örgütlendiler ve sağ tarafta, kültürden yapabildiğimiz şey var. Sol tarafta ise hayvanın içindeki, buna in vivo diyoruz ve kültürün içindeki süt doluydu, buradaki sevimli kırmızı şey süt dolu. Amerikan dinleyicilerimiz için, böylelikle, "Süt Elde Ettik". Pekala. İşte burada da güzel insan hücresi duruyor ve burada da ortamın öne geçtiğini anlayabilirsiniz.
Peki şimdi ne yapıyoruz? Radikal bir hipotez ortaya attım. Dedim ki, eğer mimarinin baskın olduğu doğruysa, bir kanser hücresinde saklanan mimari, kanser hücresinin, kendinin normal olduğunu sanmasını sağlayacaktı. Bu yapılabilir miydi? Biz de denedik. Ama bunu yapabilmek için, normal ile kötü huyluları birbirinden ayırabilen bir yönteme ihtiyacımız vardı, ve sol taraftaki tek bir normal hücre, üç boyutlu yapışkan, hücre dışı matrise sahip olan jele konmuş halde insan göğsü, bütün bu güzel yapıları o yapıyor. Sağ tarafta, çok çirkin olduğunu görebiliyorsunuz, hücreler büyümeye devam ediyor, normal olanlarsa duruyorlar. Ve burada büyütülmüş halde görebiliyorsunuz, normal asinus ve çirkin tümör.
Peki dedik, bu çirkin tümörlerin yüzeyindekiler nedir? Onları yatıştırabilir miyiz -- deli gibi işaret veriyorlardı ve tamamen darmadağınık yörüngeleri vardı -- ve onları normal seviyeye getirebilir miyiz? Şey, harikaydı. Beni hayrete düşürüyor. Elde ettiğimiz tam da bu oldu. Kötü huylu fenotipi tersine döndürebiliriz.
(Alkışlar)
Ve size sadece bir tane kötü huylu fenotip seçmediğimi göstermek için, burada kısa filmler var; biraz belirsizler, ama sol tarafta kötü huylu hücreleri görebilirsiniz, hepsi kötü huylu, başlangıçta tek bir durdurucu madde(inhibitör) ekliyoruz ve ne olacağına bakıyoruz, hepsi şöyle görünüyor. Onları fareye enjekte ediyoruz, sağ taraftakiler ve hiçbiri tümöre dönüşmüyor. Diğerlerini fareye enjekte ediyoruz, yüzde 100 tümör.
Demek ki, bu, kanseri düşünmenin yeni bir yolu, kanseri düşünmenin, umutlu bir yolu. Bu tür şeylerle bu seviyede baş edebiliyor olmalıyız ve bu sonuçlar gösteriyor ki, büyüme ve kötü huylu davranış doku organizasyonu seviyesinde düzenleniyor ve bu doku organizasyonunun hücre dışı matrise ve mikro çevreye bağlı olduğunu gösteriyor. Evet, bu yüzden biçim ve işlev dinamik ve karşılıklı bir etkileşim içinde. Ve şimdi, bir beş saniyelik daha dinlenme, benim mantram. Biçim ve işlev.
Ve tabii ki şimdi soruyoruz, şimdi nereye gidiyoruz? Bu tür bir düşünce tarzını kliniklere taşımak isterdik. Ama bundan önce, şunu düşünmenizi isterim: Orada oturduğunuz herhangi bir anda, 70 trilyon hücrenizde hücre dışı matris çekirdeğinize, çekirdek hücre dışı matrisinize sinyal veriyor ve böylelikle dengeniz sağlanıp korunuyor.
Pek çok keşif yaptık, hücre dışı matrisin kromatine hitap ettiğini gösterdik. Meme bezinin belirli bazı genlerindeki küçük DNA parçalarının aslında hücre dışı matrise cevap verdiğini gösterdik. Çok senelerimizi aldı ama yaptığımıza değdi.
Ve bir sonraki slayta geçmeden önce söylemeliyim ki, daha yapılmayı bekleyen pek çok ek keşifler var. Bilmediğimiz o kadar çok gizem var ki. Ve ders verdiğim öğrencilere ve doktora sonrası araştırmacılara hep derim ki, kibirli olmayın, çünkü kibir merakı öldürür. Merak ve tutku. Sürekli düşünmelisiniz, başka neler keşfedilmeli? Ve belki benim keşfime ilaveler yapılmalı, ya da belki değiştirilmeli.
Yani, şu an elimizde inanılmaz bir keşif var, kendisi fizikçi olan bir doktora sonrası araştırmacı laboratuvarda bana sordu, hücreler içeri koyduğunuzda ne yapıyorlar? Yapmaya başladıklarında, ilk başlangıçta ne yapıyorlar? Bilmiyorum, dedim, onlara bakamadık. Eski günlerde iyi görüntüler yoktu. Bunun üzerine o, bir görüntüleyici ve fizikçi olarak, bu inanılmaz şeyi yaptı. Bu, üç boyutlu tek bir insan göğüs hücresi. Şuna bir bakın. Sürekli bunu yapıyor. Ahenkli bir hareketi var. Kanser hücrelerini oraya koyuyorsunuz ve her yana gidiyorlar, bunu yapıyorlar. Bunu yapmıyorlar. Ve kanser hücrelerini tersine döndürdüğümüzde, yine bunu yapıyorlar. Beni tamamen hayrete düşürüyor. Hücreler bir embriyo gibi hareket ediyorlar. Ne heyecan verici bir şey.
Evet, bir şiir ile bitirmek isterim. İngiliz edebiyatına bayılırdım ve kolejdeyken kendi kendime düşünürdüm, hangisini yapmalıyım? Sonunda, neyse ki, ya da maalesef, kimya kazandı. Ama işte şimdi Yeats'ten bir şiir. Sadece son iki mısrayı okuyacağım. Adı "Okul Çocukları Arasında". "Beden müziğe yönlendirdi / o parlayan bakış / Dansdan dansçıyı nasıl anlatabiliriz?" Ve bu, Merce Cunningham, gençken onunla dans edebildiğim için şanslıydım ve burada o bir dansçı, ve dans ederken o hem dansçı hem de dansın kendisi. Durduğu an, hiçbiri yok. Yani bu, biçim ve işlev gibi.
Şimdi, size şimdiki grubumun bir resmini göstermek istiyorum. Bana çok fazla şey öğreten bu muhteşem öğrenciler ve doktora sonrası araştırmacılarıyla olabildiğim için şanslıyım ve bu tür pek çok grup geldi geçti. Gelecek onlar ve kedi olmaktan ve kutunun dışında düşünmemelerinin söylenmesinden korkmamalarını sağlamaya çalışıyorum.
Ve sizi şu düşünceyle bırakmak isterim. Sol tarafta kıyıdan su geliyor, bir NASA uydusundan çekilmiş. Sağ tarafta, bir mercan var. Şimdi, eğer meme bezini alıp dağıtırsanız ve yağını bir petri kabına çıkartıp koyarsanız, böyle görünür. Aynı mı görünüyorlar? Aynı dokuya mı sahipler? Doğa neden bunu sürekli yapmaya devam ediyor?
Ve sahip olduğumuz insan genomu dizisini sizlere sunmak istiyorum, gen dizisi hakkında herşeyi biliyoruz, gen dilini, gen alfabesini, Oysa vücudun dili ve alfabesi hakkında hiçbir şey ama hiçbirşey bilmiyoruz. Yani, bu yepyeni harika bir alan, gençler ve tutkulu yaşlılar, yani benim için, keşfedilmeyi bekleyen harika birşey.
Öyleyse bunun peşinden gidin!
(Alkışlar)