Burada bulunmamın amacı sizlere doğanın ekonomik değer anlamında görünmezliğinden bahsetmek. Kötü haber şu ki, doğa ananın mali departmanı henüz çalışmaya başlamadı, dolayısıyla faturalar henüz düzenlenmedi. Ancak bu sorun hakkında bir şeyler yapmalıyız. İş yaşamıma pazarlama uzmanı olarak başladım ve bu alana duyduğum ilgi hep devam etti, ama yakın zamanlardaki çabalarımın çoğu insanoğluna doğadan gelen ve ekonomik pazar tarafından fiyatlandırılmayan değerlere bakmak üzerine oldu.
TEEB adında bir proje 2007 yılında, G8+5 ülkelerinin çevre bakanlarından oluşan bir grup tarafından başlatıldı. Temel esin kaynakları Lord Stern'in sert bir değerlendirmesiydi. Kendilerine şu soruyu sordular: Şayet ekonomi, iklim değişimi karşısında erken eylem için bu denli ikna edici bir değerlendirme yapabiliyorsa, koruma için aynısını neden yapamasın? Neden denk bir sav, doğa için de ortaya konamasın? Cevap şu: Elbette yapılabilir. Ama bu o kadar basit değildi Bu gezegenin canlı kumaşı olan biyoçeşitlilik gazdan ibaret değil. Pek çok katman halinde, ekosistemler, türler ve genler halinde ve pek çok boyuta sahip --uluslararası, ulusal, yerel, kamusal-- ve Lord Stern ve takımının doğa üzerine yaptığı şey hiç de kolay değil.
Projeye başladık. Bu projeye, onlarca araştırmacı tarafından konu hakkında hızlıca toplanan birçok bilgiyi içeren geçici bir raporla başladık. Ve derlediğimiz sonuçlar neticesinde açığa çıkan şey gerçekte doğal sermayeyi - doğanın bizlere sunduğu faydaları kaybediyor oluşumuzdu. Hepsini sıradışı bir hızda kaybediyorduk, rakamsal olarak, iki ila dört trilyon dolar değerinde doğa sermayesi kaybı Bu 2008 yılında ortaya çıktı. O yıl ekonomik krizlerin ortaya çıkardığı gibi doğal kaynakların dört trilyonundan iki buçuk trilyonunu kaybettiğimizi gösterdiği zamandı. Bu herhangi bir ölçüyle karşılaştıralamayacak kadar önemli bir kayıp. Sonrasında biz uluslarası topluma devletlere, yerel hükümetlere, iş dünyasına ve sizin ve benim gibi insanlara geçtiğimiz yıl Birleşmiş Milletler'de sunulan ve doğanın ekonomik değerinin görünmezliğini anlatan ve bu problemi çözmek için neler yapılabileceğini tarifleyen raporlar sunmaya başladık.
Peki olan biten neydi? Aşina olduğunuz bir resim--- Amazon yağmur ormanları. Devasa bir karbon deposu ve inanilmaz bir biyoçeşitlilik dünyası ancak insanların aslında bilmediği bir gerçek daha var ki Amazon aynı zamanda bir yağmur fabrikası Zira kuzeydoğu menşeili rüzgarlar, Amazonlar'ın üzerinden geçerken su buharını da verimli bir şekilde toplarlar. Yaklaşık olarak günlük 20 milyar ton su buharı kuzeydoğu menşeili rüzgarlar tarafından emilip La Plata havzasına yağmur formunda yağış olarak düşer. Bu yağmur döngüsü, bu yağmur fabrikası, Latin Amerika'da 240 milyar dolar değerinde bir tarım ekonomisini verimli şekilde besler. Ancak ortaya şu soru çıkıyor: Peki Uruguay, Paraguay, Arjantin ve hatta Brezilya'daki Mato Gross eyaleti bu yağmuru üreten ve yaşamsal bir ekonomi sağlayan Amazonlar için ne kadar para ödüyorlar? Cevap hiç!, Tam olarak sıfır. İşte doğanın ekonomik görünmezliği bu. Ancak bu şekilde devam edemez zira ekonomik teşvikler ve caydırıcı faktörler çok güçlü. Ekonomi politikanın para birimi haline geldi. Ve eğer biz bu görünmez değeri tariflemez isek bu değerli doğal varlığın aşamalı olarak değerini yitirmesi ile sonuçlanacağı görünen neticeler alacağız.
Bu durum sadece Amazonlarla ilgili değil, hatta sadece yağmur ormanları ile de ilgili değil Hangi açıdan bakarsanız bakın, ister ekosistem açısından, ister türler açısından veya genetik açıdan aynı problemi tekrar tekrar görmeye devam ediyoruz. Yani ekosistem açısından, yağmur ormanlarının sağladığı yağmur döngüsü ve su regülasyonu. Türler açısından, tahminler gösteriyor ki böcekler tarafından gerçekleştirilen döllenme (tozlaşma)- arıların meyveleri döllemesi ve benzeri tozlaşmaların değeri 190 milyar dolar civarında. Kabaca bu rakam bütün dünyanın global tarım çıktısının yaklaşık yüzde 8'ine tekabül etmekte. Ancak bu gerçek radar ekranımızın dışında kalıyor, görmüyoruz. Peki, ne zaman bir arı size gerçekten bir fatura kesti? Veya aynı konu ile ilgili olarak, eğer genetik açıdan bakarsanız tüm ilaçların yüzde 60'ı, ilk olarak ya bir yağmur ormanında ya da bir resifde molekül halinde bulunmuştur. Bir kez daha, bu bedelin de çok büyük bir kısmı ödenmemiştir.
Ve bu beni konunun bir başka boyutuna getiriyor o da, bu bedelin ödemesi kime yapılmalı? Bu genetik materyal eğer birine ait olabilse idi muhtemelen araştırmacıların sonradan ilaca dönüşen o molekülün bulmasında bilgileri ile katkıda bulunmuş lokal ve fakir bir insan topluluğuna ait olurdu. İşte ödemeyi almayanlar onlardır. Ve eğer türler açısından bakacak olursanız balığı görürsünüz. Bugün, okyanus balıklarının tür ve sayılarındaki azalma o kadar belirgin ki bu durum ailelerini beslemek ve geçimlerini sürdürmek için balıkçılık yapan fakir balıkçı halkı önemli ölçüde etkilemekte. Yaklaşık olarak bir milyar insan okyanuslardaki balık miktarına bağlı durumda yaşıyor. Bir milyar insan ihtiyaç duydukları hayvansal proteinin ana kaynağı olarak balıklardan besleniyor. Ve bugün balıkları kaybediş hızımız böyle gittiği müddetçe daha önce görmediğimiz ve inanılmaz büyüklükte bir sağlık problemi ile karşı karşıyayız demektir. Sonuç olarak, ekosistem açısından, ister ormanların sağladığı kuraklık kontrolü veya sel/taşkın koruması olsun, ister fakir çiftçilerin gidip sığır ve keçileri için yaprak çöplerini toplamaları olsun, ister bu çiftçilerin eşlerinin gidip ormandan yakacak olarak odun toplamaları olsun, nihayetinde tüm bu ekosistem hizmetlerine bağlı yaşayanlar aslında fakir insanlar.
Çalışmalarımızda yaptığımız tahminlere göre Brezilya, Hindistan ve Endonezya gibi ülkeler, ---doğadan insanlığa akan ekosistem hizmetlerinden ücretsiz faydalanıyor olsalar dahi--- GSYİH açısından çok da büyük yer tutmamaktadır yüzde iki, dört, sekiz, 10, 15 --- ama bu ülkelerde, eğer bu hizmetlerin fakirler için ne kadar değerli olduğunu ölçecek olursa, cevap yaklaşık olarak yüzde 45, yüzde 75 yüzde 90 olur. İşte fark bu. Çünkü tüm bunlar fakirler için çok önemli faydalar. Ve eğer, en önemli ve kendi geliştirdiğiniz varlık olan ekolojik altyapıyı bir taraftan yok ediyor veya sürekli tahrip olmasına izin veriyorsanız, diğer taraftan aynı ekolojik altyapının gelişmesi için çalışabilecek bir model geliştiremezsiniz.
Peki, işler ne kadar kötüye gidebilir? Şimdi size ortalama türlerin bolluğu (MSA) adı verilen bir resim göstermek istiyorum Bu (MSA) aslında basit olarak çevremizdeki farklı türlerin ortalama biyokütlesinin ne kadarının kaplan, karakurbağası, kene veya diğer hayvanlardan meydana geldiğini gösteren bir ölçüm. Yeşil renk yüzdeyi temsil ediyor. Eğer yeşil ile başlarsak, yüzde 80-100 arası olduğunu görüyoruz. Eğer sarı ile başlarsak, yüzde 40-60 arası. Ve bunlar orijinal durumla karşılaştırma yapıldığında çıkan yüzdeler, başka bir deyişler, endüstriyel devrim öncesi çağ ile yani 1750.
Şimdi ise size iş dünyasının bu durumu haliyle nasıl etkilediğini göstereceğim. Biz bu şekilde yani global biyokütleyi sürdürülebilir olmayan şekilde tüketmeye devam ettikçe de Hindistan, Çin, Avrupa, Africa Saharasının alt kısımlarındaki renk değişikliklerini izleyin. Tekrar bakın. Yeşil renkte kalan tek yer -- ki bu iyi haber değil-- gördüğünüz gibi Gobi Çölü gibi tundralar ve Sahara gibi çöller. Ancak bu durum bize yardımcı olmuyor zira bu bölgelerde ilk zamanlarda zaten çok kısıtlı sayıda tür ve biyokütle hacmi vardı. İşte zor olan bu. Benim düşünceme göre, bütün bu olanlar tek bir basit problemden kaynaklanıyor, o da bizlerin toplum çıkarları ile kişilerin kazançları arasındaki farkı algılamadaki yetersizliğimiz. Sürekli olarak toplumsal refahı gözardı etme eğilimindeyiz. Bu durum toplumsal refahın ortak refah olması ortak mallardan teşkil edilmesinden kaynaklanıyor.
Bu duruma Tayland'dan bir örnek vereyim. bir mangrov ağacının değeri --ölçüm yapılan 9 yıllık süreçte yaklaşık olarak 600 dolar-- bir karides çitfliği olarak değerlendirildiğindeki değerinin yanında --9600 dolar-- hiç de çok değil ve neticesinde kademeli olarak mangrov ağaçlarının yok edilip yerlerine karides çitflikleri kurulması trendine yol açıyor. Ama tabii ki, gerçek manada elde edilen karlar ne diye bakarsak, 8000 doların neredeyse tamamı aslında sübvansiyon. O halde madalyonun iki yüzünü karşılaştırın ve göreceksiniz ki durum aslında 1200'e 600 şeklinde. Bu zor değil.
Ancak öte yandan, eğer bir karides çiftliği sahasının tekrar restore edilip eski üretkenliğine kavuşmasının bedelini ölçmeye başlarsanız ne kadar eder? Bu sorunun cevabı tuz ve kimyasal çökertilerin etkilerinin yanında yaklaşık olarak 12,000 dolar. Ayrıca eğer mangrov ağacının fırtına ve siklonlara karşı sağladığı koruma ve balıklar için adeta bir üreme çiftliği olması ve fakirlerin balık temin etmesini de sağlaması gibi faydaları dikkate aldığımızda cevap 11,000 dolar gibi olur. O halde, şimdi farklı açıdan bakın. Eğer toplum refahı, toplum zenginliği açısına karşılık kişisel çıkar açısından bakarsanız, korumanın yıkımdan çok daha mantıklı olduğunu net bir şekilde ortaya koyan tamamen farklı bir cevap alırsınız.
Peki, bu anlattığım Güney Tayland'da yaşanan öylesine bir hikaye mi sadece? Üzgünüm, bu global bir hikaye. Ve TRUCOST isimli bir grubun yaptığı güncel ---son 10 yılı kapsayan şekilde-- bir çalışma şunu gösteriyor. Bu çalışmayı en büyük 3000 şirket arasında gerçekleştirmişler peki bu firmaların dışsallıkları nelerdir? Başka bir deyişle, işleri her zamanki gibi yürütmenin maliyeti ne? Yasadışı bir durumdan bahsetmiyorum, iklim değişikliğine yol açan ve ekonomik maliyet getiren işlere devam etmekten bahsediyorum. Çevre kirliliğine yol açan ve ekonomik maliyet getiren sağlık maliyeti getiren işlerden bahsediyorum. Temiz suyun kullanımı. Eğer bir köy çiftliği yakınlarında kola üretmek için su kuyusu açarsanız, bu yasadışı değildir ama evet topluma bir maliyeti vardır.
Peki biz bunu durdurabilir miyiz? ve nasıl? Bence ilk hareket noktamız doğal tabiat sermayesinin farkına varmak olmalı. Tüm yaşamın içindekiler doğal sermayedir ve biz bu durumun farkına varmalı ve bu gerçeği kendi sistemlerimize adapte etmeliyiz. Ulusal düzeyde bir ekonomik performans ölçütü olarak GSYİH'i ölçtüğümüze ülke bazındaki en büyük varlığımızı bu ölçüme dahil etmiyoruz. Kurumsal performansları ölçtüğümüzde o kurumun yaptığı işin doğa üzerindeki etkilerini ve topluma yansıyan maliyeti dahil etmiyoruz. Bu artık sona ermelidir. Aslına bakarsanız, bana bu aşamada ilham veren konu da bu. Green Accounting Project (Yeşil Muhasebe Projesi) isminde bir projeye başladım. 2000'li yılların başında Çin yıllık yüzde 8,9 hatta 10'luk "yıldızlı" GSYİH büyümesi gerçekleştirirken Hindistan olarak aynı GSYİH artışını biz niye yapamayalım diye düşündük. Birkaç arkadaşım ve ben bunun pek mantıklı olmadığına karar verdik. Bu durum toplum için daha büyük bir maliyete ve daha büyük kayıplara yol açacaktı. Sonrasında onlarca hesap yapmaya ve Hindistan ve eyaletleri için yeşil hesaplar oluşturmaya başladık. Bu konudaki merakım ve TEEB projesine varışım buradan kaynaklanıyor. Bu hesapları ulusal düzeyde yapmak önemli bir şeydi ve artık başladı. Dünya Bankası da bunu tanıdı ve onlar da WAVES isimli bir projeye başladılar. --- Refah Muhasebesi ve Ekosistem Servislerinin Değerlemesi---
Ama aynı hesapları bir sonraki aşamada gerçekleştirmek yani iş dünyası seviyesinde gerçekleştirmek çok önemli. Biz bunu TEEB projesi ile yaptık. Çok zorlu bir vakayı çalıştık, tüm Çin'deki ormanların yokolması vakasını. Bu önemli, çünkü 1997 yılında Çin'de, Sarı Nehir 9 ay boyunca kurumuş ve sadece tarımsal üretimde çok ciddi kayıplara yol açmakla kalmayıp topluma da acı ve kayıp vermişti. Bundan sadece 1 sene sonra, Yangtze seli yaklaşık 5500 ölüme yol açtı. Açık bir şekilde ortada ormanların yok oluşu ile ilgili bir problem var. Bu durum taahhüt sektörü ile çokça ilişkilendirildi.
Sonrasında Çin hükümeti duyarlı bir şekilde hareket ederek ağaçların kesilip yakılmasını yasakladı. Geçtiğimiz 40 yıla bakarsak göreceğiz ki eğer tüm bu dışsal maliyetleri hesaplasaydık, nebati toprağın kaybedilmesinin maliyeti, su yollarının kaybedilmesinin maliyeti üretkenliğin kaybı ve lokal toplumun kaybı, ve tüm bu faktörler neticesinde oluşan çölleşme ve diğerleri -- tüm bunlar kerestenin pazar fiyatının şimdikinin iki katı olmasına yol açardı. Açıkcası, Beijing'de piyasadaki kerestenin fiyatına eğer gerçek anlamda Çin toplumunun yaşadığı acı ve maliyetler eklenmiş olsa idi bu fiyatın şimdikinin iki-üç katı olması gerekirdi. Elbette, bir olay olduktan ve başımıza geldikten sonra ders alarak daha akıllı davranırız.
Bu işi daha ileriye götürmek için yapılması gereken ise aynı hesaplamaları önemli sektörlerde faaliyet gösteren ve maliyet oluşturan mümkün olduğu kadar çok şirket üzerinde gerçekleştirmek. Bir zamanlar biri bana şu soruyu sormuştu, "Endonezya'daki yağmur ormanları üzerinde oluşturdukları etki söz konusu olduğunda hangi firma daha iyi, Unilever mi yoksa P&G mi? Ve ben bu soruya cevap veremedim çünkü her iki şirket de iyi ve profesyonel olmasına rağmen, ikisi de dışsallıklarını açığa vurmamakta ve hesaplamamaktalar.
Ama eğer PUMA gibi şirketlere bakarsak, şirketin CEO'su ve başkanı olan Jochen Zeitz bir keresinde ben kendi projemi bitirmeden kendisinin bu projeyi uygulamaya geçireceğini söylemişti. Sanırım ikimiz de aynı sürede tamamladık ama dediğini yaptı. PUMA'nın maliyetleri üzerinde çalıştı. PUMA yıllık 2.7 milyar ciroya ve 300 milyon dolar kara, 200 milyon dolar vergi sonrası kara, ve maliyete etki eden 94 milyon dolar dışsallıklara sahip. Şimdi bu durum onlar için hoş değil ama "işte ölçtüğümüz şeyler bunlar" diyebilecek özgüvene ve cesarete sahipler. Ölçüyoruz çünkü biliyoruz ki ölçemediğiniz şeyi yönetemezsiniz.
Bu bir örnekti, sanırım, dikkat etmemiz gereken ve bizi rahatlatan bir örnek. Eğer daha çok şirket bunu yapmış olsaydı, ve eğer daha çok sektör bu sektörlere angaje olsaydı daha çok analist ve bizim gibi insanlar daha fazla olabilirdi ve tüketiciler ile sivil toplum örgütleri şirketlerin sosyal performanslarını yakından görüp karşılaştırabilirdi. Bugün hala bunu yapamıyoruz ama sanırım yol haritası artık netleşmiş durumda. Bu yapılabilir. Ve bildirmekten memnuniyet duyuyorum ki İngiltere Muhasebeciler Derneği bu işi yapmak için çoktan bir koalisyon kurdu, uluslararası bir koalisyon.
Benim bir diğer favori çözümüm de yeşil karbon piyasasının oluşturulması. Bu arada, bunlar benim favorilerim, dışsallıkların hesaplanması ve yeşil karbon piyasaları. TEEB'in korunaklı alanların değerlendirilmesini, ekosistem servisleri için ödeme yapılmasını ve eko-sertifikasyonu içeren bir düzine farklı çözümü var ama benim favorilerim az önce bahsettiğim iki konu. Peki niye yeşil karbon? Bugün sahip olduğumuz temelde bir kahverengi karbon pazarı. Konu enerji emisyonları hakkında. Avrupa Birliği Emisyon Ticaret Sistemi bugünkü ana piyasayı oluşturuyor. Ve çok iyi çalışmıyor. Çok fazla miktarda karbon piyasaya sürülmüş durumda. Bir nevi enflasyon gibi, eğer piyasaya fazla miktarda para sürerseniz, ne alacağınız bellidir, fiyatlar düşer. Ama bu tamamen enerji ve endüstri ile ilgili.
Ama bizim eksikliğini gördüğümüz siyah karbon yani kül gibi diğer başka emisyonların da piyasada olması. Ayrıca yüzde 55'ten daha fazla olan depolama kaynağı ile en büyük karbon deposu olan mavi karbonun da eksikliğini görüyoruz. Şükürler olsun ki, mevcut akış, başka bir deyişle, emisyonların atmosferden okyanusa ve aynı şekilde tam tersi yöne olan akışı aşağı yukarı dengelenmiş durumda. Gerçekte absorbe edilen tüm emisyonlarımızın yaklaşık yüzde 25'lik miktarı, ki bu durumda sonrasında asitleşmeye ve okyanuslardaki alkalinitenin azalmasına yol açmakta. Dahası da var.
Nihayetinde, ormanların yokolması ve topraktan çıkan metan emisyonu. Yeşil karbon, yani ormanların yok olması ve zirai emisyonlar ve mavi karbon, birlikte tüm emisyonlarımızın yüzde 25'lik kısmını oluşturuyor. Elimizde bu durum için bir araç mevcut, bir yapı ile bir mekanizma şeklinde çalışan bir araç, buna REDD Plus diyoruz. Ormanların yok olması ve orman arazilerin azalmasından kaynaklı emisyonların azaltılması için bir plan. Norveç çoktan hem Endonezya hem de Brezilya'ya bu Red Plus planının uygulanabilmesi için bir milyar dolar kaynak aktarmış ve katkı yapmış durumda. Aslında attığımız adımlar var. Ama gerçek şu ki daha yapılması gereken çok iş var.
Peki bu problemi çözecek mi? Ekonomi herşeyi çözecek mi? Korkarım hayır. Okyanuslarda bir alan var, mercan resifleri Gördüğünüz gibi, Mikronezya'dan başlayıp tüm Endonezya, Malezya, Hindistan, Madagaskarı geçip Karayipler'in batısına ulaşacak şekilde bütün yerküreyi kesiyor. Bu kırmızı noktalar, bu kırmızı alanlar, yarım milyardan fazla insana yiyecek ve yaşam sağlıyor. Bu tüm toplumların neredeyse sekizde biri demek. Ve üzücü olan ise, mercan resifleri kayboldukça ve --bilimadamlarının söylediğine göre atmosferdeki karbondioksit seviyesinin 350 ppm'i aşması durumu bu resiflerin hayatına devam etmeleri karşısında çok büyük tehdit oluşturacak.-- biz sadece tüm mercan resiflerinde yaşayan türlerinin ve ılık su mercanlarının yok olmasını riske atmakla kalmıyoruz, okyanuslardaki tüm balık türlerinin dörtte birini riske atmakla kalmıyoruz, aynı zamanda fakir ülkelerde gelişmekte olan dünyada yaşayan 500 milyon insanın hayatını ve yaşam çevresini riske atıyoruz.
O halde 450 ppm değerini hedefleyip, iklim müzakerelerinde iki derecelik artışı seçerek aslında etik bir tercihte bulunmuş oluyoruz. Aslında toplum olarak çoktan mercan resiflerine sahip olmamak, onları kaybetmek üzere etik bir tercih yapmış bulunuyoruz. Kapanış kısmında söylemek istediğim bir şey var ki aslında bunu yapabilirdik. Lütfen bunun hakkında ve ne anlama geldiği konusunda düşünelim ama daha ötesini yapmayalım. Çünkü tabiat ananın ancak bu kadar ekolojik altyapısı ve doğal sermayasi var, ötesi yok. Benzer etik tercihlere daha fazla gücümüzün yeteceğini zannetmiyorum.
Teşekkürler
(Alkışlar)