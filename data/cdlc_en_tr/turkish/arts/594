Bir mimar olarak sık sık kendime tasarladığımız formların kaynağını nedir diye sorarım. Eğer artık hiç bir referansla çalışmasaydık nasıl formlar tasarlayabilirdik. Hiçbir eğilimimiz hiç bir ön yargımız olmasaydı nasıl biçimler tasarlayabililirdik? Eğer kendimizi deneyimlerimizden bağımsız hale getirebilseydik? Eğer kendimizi eğitimimizden soyutlayabilseydik? Bu görülmemiş biçimler neye benzerdi? Bizi şaşırtırlar mıydı? İlgimizi çekerler miydi? Bizi mutlu ederler miydi? Eğer öyleyse o zaman tamamen yeni bir şey tasarlamaya nasıl başlayabiliriz?
Ben doğaya bakmamızı öneriyorum. Doğa biçimlerin en büyük mimarı olarak tanımlanır ve ben doğayı kopyalayalım demiyorum, biyolojiyi taklit edelim de demiyorum, onun yerine doğanın süreçlerini ödünç alabiliriz. Onu ayrıştırıp yeni birşeyler üretmek için kullanabiliriz. Doğanın ana yaratma süreci morfogenez bir hücrenin iki hücreye bölünmesidir. Ve bu hücreler tamamen aynı olabileceği gibi asimetrik hücre bölünmesiyle birbirinden farklı da olabilir.
Eğer bu süreci özümsersek ve mümkün olduğu kadar basitleştirirsek tek bir sayfa kağıtla,bir yüzeyle başlayabilir ve katlayıp ve yüzeyi iki yüzey oluşacak şekilde bölebiliriz. Katlamayı nerden yapacağımız konusunda özgürüz. Böylece yüzeyleri farklılaştırabiliriz. Bu çok basit süreçte hayret verici çeşitlilikte biçimler yaratabiliriz.
Şimdi, bu formu alalım ve aynı süreci kullanarak 3 boyutlu yapılar oluşturalım ama elimizle katlamaktansa, bu yapıyı bilgisayara ortamına aktaralım ve onu bir algoritma olarak kodlayalım. Böyle yaparak birden her şeyi katlayabilir hale geldik. bir milyon kat daha hızlı katlayabiliriz, yüzlerce ve yüzlerce çeşitte katlayabiliriz.
Ve üç boyutlu bir şey yapmaya çalıştığımız için tek bir yüzeyle değil, bir hacimle başlayalım. Basit bir hacim, bir küp. Eğer yüzeylerinin alırsak ve katlarsak tekrar ve tekrar ve tekrar ve tekrar 16 yinelemeden,16 adımdan sonra 400.000 yüzeye sahip oluruz, ve mesela şuna benzeyen bir şekle sahip oluruz. Ve eğer katlama yerlerimizi değiştirirsek, katlama oranımızı değiştirirsek, o zaman bu küp, buna dönüşür. Tekrar katlama oranını değiştirerek bu şekli elde edebiliriz, veya bu şekli.
Yani, katlamayı nereden yapacağımızı belirleyerek form üzerindeki gücümüzü ortaya koyuyoruz, ama özünde katlanmış bir kübe bakıyorsunuz. Ve bununla oynayabiliriz. Bölgesel durumlar için farklı bölümlere farklı katlama oranları uygulayabiliriz. Biçimi oymaya başlayabiliriz.
Ve katlamayı bilgisayarda yaptığımız için, herhangi bir fiziksel kısıtlamadan da muafız. Böylece yüzeyler kendileriyle kesişebilirler, mümkün olamayacak kadar küçük olabilirler Başka hiçbir şekilde yapamayacağımız katlamalar yapabiliriz. Yüzeyler gözenekli olabilir. Uzayabilir, yırtılabilir. Ve tüm bunlar üretebileceğimiz biçimlerin olanaklarını izah eder.
Ama her bir vak'ada formu ben tasarlamadım. Ben, formu üreten süreci tasarladım. Genel olarak eğer katlama oranında bir değişiklik yaparsak, Burada gördüğünüz üzere, form da buna bağlı olarak değişmektedir.
Ama bu hikayenin sadece bir yarısı-- Katlama oranının %99 unun ürettiği bu değildir, fakat parazitin geometrik karşılığı olan, bunu üretir. Aslında size daha önceden gösterdiğim örnekler oldukça uzun bir deneme yanılmadan sonra yapıldılar. Bu formları oluşturmada bulduğum çok daha etkili bir yöntem halihazırda formun içinde gömülü olan bilgiyi kullanmaktır. Bunun gibi çok basit bir form aslında insan gözüyle anlaşılamayan pek çok bilgi içermektedir. Bu yüzden örneğin, kenarların uzunluklarını grafikleştirebiliriz, Beyaz yüzeylerin uzun kenarları, siyahların kısa kenarları var. Yüzeylerin düzlemselliklerini grafikleştirebiliriz, kıvrımlılıklarını, ne kadar daireseller-- tüm bilgi size birden görünmeyebilir, ama bunu ortaya çıkarabilir, eklemleyebilir ve katlamayı kontrol etmek için kullanabiliriz.
Artık bunu katlamak için özel bir oran belirlemiyorum, onun yerine bir kural oluşturuyorum, Yüzeyin tabiatıyla, o yüzeyin nasıl katlanacağı arasında bir bağlantı oluşturuyorum. Ve ben formu değil süreci tasarladığım için, Bu işlemi defalarca, tekrar tekrar tüm form grubunu oluşturmak için çalıştırabilirim.
Bu biçimler çok incelikli görünüyor ama işlem çok basit. Basit bir giriş var, ben her zaman küple başlarım, ve bu çok kolay bir işlemdir--- katlama yapmaya başlar ve tekrar tekrar defalarca devam ederim.
O zaman bu süreci mimariye aktaralım. Nasıl? Ve ne ölçekte? Ben bir kolon tasarlamayı seçtim. Kolonlar, mimarinin temel modelleridir. Tüm tarih boyunca, güzellik ve teknoloji hakkındaki idealleri dışa vurmak için kullanıldılar. Bu yeni algoritmayı bir kolonda nasıl ifade edebileceğimiz benim için bir meydan okumaydı. 4 tane silindir kullanarak başladım. Pek çok deneyden sonra, bu silindirler sonunda buna dönüştüler.
Ve bu kolonlar, pek çok ölçekte bilgi barındırıyorlar. Yakınlaşmaya başlayabiliriz. Birisi bunlara yaklaştıkça, daha fazla özellik keşfedecektir. Bazı oluşumlar, insan görünürlüğünün eşiğinde. Ve geleneksel mimarinin tersine, tüm formu oluşturan ve mikroskopik yüzey detaylarını üreten tek bir işlemdir. Bu formlar çizilemez. Bunu bir kalem ve kağıtla çizmeye çalışan mimarın büyük ihtimalle aylarını veya eğer tüm kesitleri tüm cepheleri çizerse bir yılını alabilir, böyle bir şeyi ancak bir algoritma yoluyla oluşturabilirsiniz.
Daha da ilginç bir soru belki de bu biçimler hayal edilebilinir mi? Genelde bir mimar nasılsa, tasarladığı şeyin, son halini tasavvur edebilir. Bu durumda ise, süreç belirleyici. Hiç bir rastgelelik yok ama tamamen öngörülebilir de değil. Çok fazla yüzey var, çok fazla detay var, birisinin bunu son halini düşünmesi mümkün değil.
Bu da mimar için yeni bir rol oluşturuyor. Tüm ihtimalleri keşfetmek için yeni bir metoda ihtiyaç duyan biri için ordalar. Evvela, bir kişi bir biçimin çeşitli varyasyonlarını tasarlayabilir, ve paralel olarak, birisi onu işleyebilir. Doğayla ilgili benzetime dönülürse, birisi, yoğunluk açışından düşünmeye başlayabilir, permütasyonlar hakkında, nesiller hakkında, çaprazlama ve üreme hakkında, bir tasarım yapmak için konuşabilir. Ve mimar aslında, tüm bu süreçlerin orkestra şefliğine gelir.
Ama bu kadar teori yeter. Bir noktada, sadece bu görüntünün içine atlamak istiyorum tabiri caizse, bu kırmızı ve mavi 3D gözlükleri aldım, ekrana baya yaklaştım, ama bu yine de bir şeylerin etrafında yürüyebilmek ve bir şeylere dokunabilmek gibi değil. O zaman geriye tek bir ihtimal kalıyordu, kolonu bilgisayardan dışarı çıkarmak.
3D yazdırmayla ilgili çok haber dolaşıyordu. Benim için veya benim amacım için şu anda, halen çok fazla olumsuz maliyet var,ölçek bir tarafta, çözünürlük ve hız öbür tarafta. Onun yerine, kolonu alıp katmanlı bir model olarak inşa etmeye karar verdik, ince ince üst üste yığılmış dilimlerden yapıldı.
Burada gördüğünüz, az önceki kolonun kuş bakışı düzlemden X-Ray'i. O sırada benim için bilinmezdi, Çünkü sadece dışını görmüştük ve yüzeyler kolonun içinde de büyüyecek şekilde kendilerini katlamaya devam etmişlerdi, ki bu oldukça şaşırtıcı bir buluştu. Bu şekilden, bir kesit çizgisi belirledik, ve bu kesit çizgisini lazer kesiciye verdik, --burada bir parçasını gördüğünüz--- çok ince dilimleri bağımsızca birbirinin üstüne gelecek şekilde üretmesi için.
Bu bir fotoğraf, bilgisayar görselleştirmesi değil, ve çok ciddi emekten sonra elimizdeki kolon, daha önce bilgisayarda tasarladığımıza, inanılmaz derece benziyordu. Neredeyse tüm detaylar, neredeyse tüm yüzey girinti çıkıntılar korunmuştu.
Ama yoğun bir iş gücü gerekti. Halen, sanal olan ile fiziksel olan arasında büyük bir kopukluk var. Kolonu tasarlamak benim aylarımı aldı, ama sonuçta tüm 16 milyon yüzeyi hesaplamak bilgisayarın 30 saniyesini aldı. Öbür taraftan, fiziksel model 1 mm kalınlığında 2700 katmandan oluşmakta, 700 kg gelmekte ve bu tüm oditoryumu kaplayacak kadar kağıttan yapıldı. Ve lazerin izlediği kesit yolu, buradan havalimanına kadar gider ve geri gelir.
Ama gittikçe daha mümkün oluyor. Makineler hızlanıyor, daha ucuz oluyor, ufukta bazı umut veren teknolojik gelişmeler var. Bu resimler Gwangju bienalinden. Bu sefer, kolonları üretmek için ABS plastiği kullandık, daha büyük ve hızlı bir makine kullandık, ve içlerinde çelik çekirdekleri var bu yüzden strüktüreller, bu sefer yük taşıyabiliyorlar. Her bir kolon 2 kolonun etkili bir hibridi. Aynada farklı bir kolon görebilirisiniz, eğer kolonun arkasında ayna varsa, bu bir çeşit optik yanılsama yaratmaktadır.
Peki bu bizi nereye getiriyor? Bence, bu proje bize, bizi bekleyen görülmemiş nesnelerin küçük bir bölümünü veriyor, eğer biz mimarlar nesneyi tasarlamayı değil de, nesne yaratacak süreci tasarlamayı düşünmeye başlarsak. Ben sadece doğadan esinlenilmiş, basit bir süreci gösterdim; sayısız başkaları da var. Kısaca, Hiç bir sınırımız yok. Yerine, hayal bile edemeyeceğimiz, her ölçekte strüktürler yaratmamıza izin veren bir süreç avucumuzda artık. Ve, ekleyecek olursam, bir gün, bunları inşa edeceğiz.
Teşekkürler. (Alkışlar)