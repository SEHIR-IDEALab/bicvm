Biz insanların doğasında acılarımızı azaltıp sağlığımızı iyileştirmek vardır Hayatta karşımıza ne çıkarsa çıksın kanser, şeker hastalığı, kalp hastalıkları ya da kemik kırıkları olsun, daima iyileşmeye çalışırız. Şu anda bir biyomateryaller laboratuarının başındayım. Materyallerin insanların bedenlerinde yaratıcı şekillerde kullanılması beni gerçekten büyülüyor.
Örneğin, şu güzel mavi sedef kabuğunu ele alalım Bu, aslında Maya'lar tarafından yapay diş olarak kullanılmıştır. Bunu neden yaptıklarını bilmiyoruz. Sert. Dayanıklı. Fakat başka güzel özellikleri de var. Örneğin, çene kemiğine yerleştirildiğinde, çeneyle kaynaşabiliyor ve şimdi yeni gelişen görüntüleme teknikleri sayesinde biliyoruz ki, bu kaynaşma kısmen bu malzemenin çok özgün bir tasarımının olmasından, güzel bir kimyasının ve yapısının olmasından kaynaklanıyor. Bence pek çok açıdan Mayaların mavi sedef kabuğu kullanmalarının ilk gerçek bluetooth (mavi diş) uygulaması olduğunu düşünebiliriz.
(Gülüşmeler)
Ama tarih boyunca farklı materyallerin insan bedeninde nasıl kullanıldığını düşünürsek bu insanların oldukça yaratıcı hekimler olduğunu görebiliriz. Ne kolaylarına gelmişse onu kullanmışlar.
En sevdiğim örneklerden biri Sir Harold Ridley'dir. Kendisi ünlü bir göz doktoruydu, ya da en azından ünlü bir göz doktoru oldu. 2. Dünya Savaşı sırasında görevlerden dönen pilotların gözlerine saplanmış çok küçük materyal parçacıkları olduğunu gördü. Ancak işin ilginç yanı bu materyallerin hiç bir enfeksiyon tepkisi yaratmamasıydı. Bu durumu incelerken bu küçük plastik parçacıkların uçakların tepesindeki kapaktan geldiğini fark etti. Bu bulgu sonucunda bu malzemeyi göz içi lenslerde kullanmayı önerdi. Bu malzeme PMMA olarak adlandırılıyor ve günümüzde her yıl milyonlarca insan tarafından kullanılarak kataraktı önlüyor.
Bu örnek bence çok güzel çünkü bize ilk zamanlarda insanların çoklukla malzemeleri biyoetkisiz oldukları için seçtiklerini hatırlatıyor. Bu malzemelerin tek amacı mekanik bir işlev görmekti. Onları bedeninize koyardınız ve olumsuz bir tepki olmazdı. Sizlere göstermek istediğim yenileyici tıpta biyoetkisiz malzeme almak fikrinden uzaklaştığımızdır. Aslında etkin olarak biyoetkin olan, vücutla etkileşim içinde olacak ve dahası vücuda yerleştirildiklerinde görevlerini yerine getirip daha sonra zamanla çözünecek malzemeler arıyoruz.
Buna sistemsel olarak bakılırsa, tipik doku mühendisliği yaklaşımı olarak ne düşündüğümüzü ortaya koyuyor. Genellikle hastadan gelen hücreler var. Bunları malzemenin üzerine koyabilir ve eğer istersek o malzemeyi çok karmaşık hale getirebiliriz. Daha sonra bu malzemeyi laboratuar ortamında büyütebilir ya da doğrudan hastaya nakledebilriiz. Bu yaklaşım bizim laboratuarımız dahil tüm dünyada uygulanan bir yaklaşımdır.
Ancak söz konusu kök hücreler olduğunda gerçekten çok önemli olan şeylerden biri kök hücrelerin çok farklı olabileceği ve çok farklılaşabilecekleridir. Bu nedenle onları yerleştirdiğimiz ortamda onların doğru çeşit özel dokuya dönüşmesine yetecek oranda bilgi olmasını sağlarız. Ve dünyanın her yerindeki insanların dünyanın her yerindeki laboratuarlarda canlandırmaya çalıştıkları farklı tipteki dokulara bakacak olursak bunların akla gelebilecek her tür doku olduğu görülür. Bu dokuların yapısı oldukça farklıdır ve hastanın başka bir hastalığının olup olmadığına ya da dokuyu nasıl canlandıracağınız gibi diğer koşullara bağlıdır. Ayrıca, kullanacağınız malzemeyi seçerken bu malzemelerin biyokimyasına mekaniğine ve daha bir çok özelliğine dikkat ederek seçmelisiniz.
Dokularımızın hepisinin farklı canlanma yetileri vardır. Burada yanlış bir kariyer seçen ve Yunan tanrıları tarafından cezalandırılan zavallı Prometheus'u görüyoruz. Bir kayaya bağlanmıştı ve her gün bir kartal gelerek karaciğerini yiyordu. Ama karaciğeri her gün tabiki yenileniyordu ve böylece her gün yeniden ve sonsuza kadar tanrılar tarafından cezalandırılmış oluyordu. Karaciğer çok güzel bir şekilde yeniden oluşur ancak diğer dokuları düşündüğümüzde örneğin kıkırdak dokuyu ele alırsak en basit bir çentiğin bile kıkırdakta çok zor yeniden oluştuğunu görürsünüz. Dolayısıyla dokudan dokuya büyük bir farklılık vardır.
Şimdi, kemik ikisi arasında bir yerdedir ve bizim laboratuarımızda üzerinde çok çalıştığımız dokulardan biridir. Kemik aslında kendini yenilemede oldukça iyidir. Öyle de olmak zorundadır çünkü hepimizin küçük ya da büyük kırıkları olmuştur. Kırığınızı iyileştirmenin yollarından biri ilyak kanat kültürü adı verilen bir prosedürdür. Cerrah burada ilyak kanadından bir miktar kemik alır tam burada bulunur ve bu kemiği vücutta başka bir yere yerleştirir. Bu işlem çok etkilidir çünkü kemik kendi kemiğinizdir ve iyi vaskülarize olmuştur yani çok iyi oranda kanla beslenebilmektedir. Sorun, alabileceğiniz miktarın sınırlı olması ve ayrıca bu operasyonda hastanızın yara yerinde operasyondan iki yıl sonra bile ciddi ağrılarının olacağıdır.
Bizim düşüncemiz şüphesiz, kemik yenilenmesine çok büyük bir ihtiyaç olduğudur, ancak bu ilyak kanadı yaklaşımının da kendi sınırlılıkları bulunmaktadır. Acaba gerektiğinde kemik oluşumunu vücudun içinde gerçekleştirip daha sonra ilyak kanat kültüründe olan bütün bu çok ağrılı art etkiler olmaksızın nakledebilir miyiz diye düşündük.
Bu düşüncemizi de hayat geçirdik, yaparken tipik doku mühendisliği yaklaşımına geri döndük ancak bunu daha farklı bir düşünce biçimiyle ele aldık. Çok daha basitleştirdik ve aradaki pek çok basamaktan kurtulmuş olduk. Hastadan hücre kültürü almak gereksiniminden, değişik değişik kimyasallar kullanmaktan ve bu doku iskelelerini laboratuar ortamında üretme gereksiniminden kurtulduk. Gerçekten odaklandığımız şey, malzeme sistemimiz ve onu oldukça basit tutmaktı; ancak bunu çok zekice kullandığımız için bu yöntemle, çok büyük oranlarda kemik üretmeyi başardık. Böylece bedeni, çok miktarda yeni kemik üretmek için gerçekten de bize yardımcı katalist olarak kullanmış olduk. Bu yaklaşıma, yaşayan organizma içinde biyoreaktör adını verdik ve bu yaklaşım sayesinde çok büyük miktarlarda kemik ürettik. Bunu size sırasıyla anlatacağım.
Yaptığımız şey, insanlarda, hepimizin uzun kemiklerinin etrafını saran bir kök hücre katmanı vardır. Bu katmana periostom (kemik zarı) denir. Bu katman normalde alttaki kemiğe çok ama çok sıkı bağlıdır ve içinde kök hücreler bulunur. Bu kök hücreler gelişen embriyo için çok önemlidir ve ayrıca kemiğiniz kırılırsa tedaviye yardım etmek için bir anlamda uyanırlar. Biz bu periostom katmanının altına 30 saniye içerisinde oldukça dayanıklı bir jele dönüşebilen bir sıvı enjekte ederek periostom'u kaldırarak kemikten ayıran bir yöntem bulduk. Böylece, aslında hem kemiğe hem de kök hücrelerle dolu bu katmana bitişik yapay bir boşluk yaratmış olduk. İğne deliği kesiği ile içeriye girerek vücuttaki diğer hücrelerin girmesini engelliyoruz. Organizma içi bu yapay biyoreaktör boşluk sayesinde buradaki kök hücrelerin çoğalmaları, ve çok sayıda yeni doku oluşturmaları sağlanıyor. Bir süre sonra bu doku alınarak vücudun başka bir yerinde kullanılabiliyor.
Bu, bunu yaptığımızda ne gördüğümüzü gösteren bir histoloji slaytı, temelde gördüğümüz çok büyük miktarlarda kemik oluşumu. Bu resimde kemiğin ortasını görüyorsunuz, yani kemik iliğini, sonra orjinal kemiği ve bu kemiğin bittiği yeri de görüyorsunuz bunun solunda kalan bölge ise biyoreaktör boşluk içinde büyümüş olan yeni kemiktir bunu daha da büyütebilirsiniz. Orjinal kemik ile yeni kemik arasında gördüğünüz demarkasyon (sınır çizgisi) hafif bir zayıf bölge oluşturur ve böylece cerrah gelip yeni kemiği alabilir ve periostom yeniden büyüyebilir böylece bacağınız hiç bir operasyon yapılmamış gibi daha önceki haline geri döner. Bu nedenle ilyak kanadı kültürüne oranla çok çok az ağrı olur. Oraya koyacağınız jel miktarına göre farklı miktarlarda kemik üretebilirsiniz. O nedenle talebe bağlı bir prosedürdür.
Bunu yaptığımız zaman, basında büyük ilgi gördü çünkü yeni kemik üretmenin çok güzel bir yöntemiydi ve bunu kullanmak isteyen insanlardan çok bağlantı talebi aldık. Söylemeliyim ki bazen bu bağlantılar çok garip hafif beklenmedik ve çok ama çok ilginç olabiliyor şöyle ifade edeyim; bağlantılardan biri kafataslarına iki kat kalınlık isteyen bir Amerikan futbol takımıydı.
Böyle pek çok bağlantı oluyor. Tabi bir İngiliz ve Fransa'da büyümüş biri olarak biraz dobra olma eğilimindeyim. Bu yüzden çok büyük bir özenle ve kibarca onların bu özel durumları için kafalarında muhtemelen korumaya değer pek bir şey olmadığını anlattım.
(Gülüşmeler)
(Alkış)
Yaklaşımımız buydu, basit malzemelerdi ancak çok dikkatle düşünülmüştü. Vücuttaki, embriyodaki hücreler gelişirken farklı bir doku, kıkırdak oluşturabildiğini biliyoruz ve biz de doğası biraz daha farklı, farklı kimyası olan bir jel geliştirerek oraya koyduk ve %100 kıkırdak elde ettik.
Bu yaklaşım, önceden planlı prosedürlerde gerçekten çok iyi çalışıyor bence ancak önceden planlanmış olması gerekiyor. Diğer tür operasyonlar için kesinlikle iskele temelli yaklaşımlara ihtiyaç vardır. Diğer iskele temelli tasarımlar düşünüldüğünde gerçekten disiplinler arası işbirliği gerekiyor. Ekibimizde kimyagerler, hücre biyologları, cerrahlar, hatta fizikçiler bulunuyor. Tüm bu insanlar bir araya gelerek bu malzemelerin nasıl tasarlanması gerektiğini düşünüyor.
Hücrelerin istediğimiz şeyleri yapmaları için onların yeterli bilgiye sahip olmalarını sağlamak istiyoruz Fakat bunu karmaşık hale getirmeden, kliniğe gelmeden yapmak istiyoruz. Üzerinde çok düşündüğümüz şeylerden biri, vücuttaki dokuların yapısını gerçekten anlamak. kemiği düşünürsek, benim en sevdiğim dokudur, yakınlaşırsak, kemik hakkında hiçbir şey bilmeseniz de ne kadar güzel organize, gerçekten güzel organize olduğunu görürsünüz. Burada pek çok kan damarı bulunur ve tekrar yakınlaştığımızda hücrelerin nano ölçekte 3 boyutlu bir matriks ile çevrelenmiş olduğunu görürsünüz; bunlar hücreye pek çok bilgi verirler. Daha da yakınlaştığımızda kemiklerde, kemiklerin etrafındaki matriksin nano ölçekli liflerle çok güzel organize olduğunu görürsünüz. Aslında bu hibrid bir malzemedir yani yarı organik yarı inorganiktir. Bu, bu tür hibrid yapısı olan malzemelerin geliştirilmesi için çalışan tüm bir alanın oluşmasına yol açtı. Şimdi sizlere bu tür yapısı olan malzemeler ürettiğimiz özelleştirilebilen iki örnek gösteriyorum Buradakinin süngersi bir yapısı var ve bunda da hibrid materyal var, son derece dayanıklı kolay kırılabilen bir şey değil. Inorganik bir malzeme normalde hayli kırılgan olur bu denli sert ve dayanıklı olması beklenmez.
Hızlıca değinmek istediğim bir başka şey ise yaptığımız iskelelerin çoğu gözeneklidir ve öyle de olmaları gerekir çünkü içlerine kan damarlarının gelişmesi istenir. Ancak gözenekler çoğu zaman hücrelerin kendilerinden büyüktür ve 3 boyutlu olmasına rağmen hücre bunu daha çok hafifçe eğimli bir yüzey olarak görür ve bu da aslında pek doğal değildir. O nedenle yapmayı düşünebileceğiniz şeylerden biri hücrelerinizi 3 taraftan da sarabilecek farklı boyutta iskeleler hazırlamak ve onlara biraz daha fazla bilgi vermektir. Her iki alanda da pek çok çalışma yapılmakta.
Şimdi son olarak bu tür bir şeyin kardiyo vasküler hastalıklarda kullanımına değinmek istiyorum çünkü bu büyük bir klinik sorun. Bildiğimiz şeylerden biri maalesef eğer kalp krizi geçirirseniz o dokunun ölmeye başlamasıdır ve bunun sonucu zaman içinde iyi olmayabilir. Eğer bu dokuyu ölmekten kurtarabilseydik ya da yeniden canlanmasını sağlayabilseydik gerçekten çok harika olurdu. Dünya çapında pek çok kök hücre denemesi yapılıyor ve hepsi farklı hücre tipleri kullanıyor. Ortaya çıkan ortak konu, çoğunlukla, bu hücrelerin yerleştirildikten hemen sonra ölecek olmaları. Bunları ister kalbe ister kan sistemine koyun her iki şekilde de gitmelerini istediğimiz lokasyonlara gidip iyi klinik sonuçlar almak için gerekli güzel hücre yenilenmesi türünü yaratmaya yetecek doğru sayıda hücre elde edemiyoruz.
Bizim düşündüğümüz ve bu alandaki pek çok insanın düşündüğü şey bu amaca yönelik malzemeler üretmek. Ama burada bir fark var. Hala kimyaya, hala mekaniğe hala gerçekten ilginç topografiye ihtiyacımız var ve hala hücreleri çevreleyecek çok ilginç yollar bulmamız gerekiyor. Ama şimdi, hücreler büyük olasılıkla tıpkı iletken olabilen bir malzeme gibi, çünkü hücrelerin kendileri çok iyi yanıt verecek ve birbirleri arasında sinyal alış verişi yapacaklar. Şu anda onları eş zamanlı olarak bu malzemeler üzerinde atarken görebiliyorsunuz ve bu devam eden çok ama çok heyecan verici bir gelişme.
Kısaca özetlemek gerekirse, söylemek isterim ki böyle bir alanda çalışabilmek bu alanda çalışan hepimiz için sadece süper heyecan verici bir bilim değil, aynı zamanda hastalar üzerinde etki potansiyeli ne kadar büyük ya da küçük olurlarsa olsun bence büyük bir ayrıcalık. Bütün bunlar için sizlere de teşekkür etmek isterim.
Teşekkürler.
(Alkış)