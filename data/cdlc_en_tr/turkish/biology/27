Evet, bulaşıcı hastalıklar... Bulaşıcı hastalıklar tüm dünyada hâlâ acı ve ölümün temel sebebi. Her yıl milyonlarca insan T.B., sıtma, HIV gibi hastalıklardan ölüyor, Amerika'da dahi. Her yıl binlerce Amerikalı mevsimsel gripten dolayı yaşamını yitiriyor.
Tabii ki biz insanlar yaratıcıyız. Değil mi? Kendimizi hastalıklara karşı korumak için yeni yöntemler buluruz. İlaç ve aşılarımız var. Ve bilinçliyiz -- tecrübelerimizden öğreniyoruz ve yaratıcı çözümlerle geliyoruz. Evrende yalnız olduğumuzu düşünsek de artık olmadığmızı biliyoruz Tek doktorlar biz değiliz. Artık biliyoruz ki birçok hayvan da bunu yapabiliyor. En ünlüsü, muhtemelen, şempanzeler. Bizden çok farklı değiller, bitkileri bağırsak parazitlerini tedavi etmekte kullanıyorlar. Fakat son yıllarda başka hayvanların da bunu yapabildiği anlaşıldı. Filler, kirpiler, kuzular, keçiler, siz söyleyin. Ve daha ilginci, son buluşlar bize küçük beyinleri olan böcek ve diğer ufak hayvanların da ilaç tedavisi kullandığını gösteriyor.
Bulaşıcı hastalıklardaki sorun hepimizin bildiği gibi patojenlerin gelişmeye devam etmesi ve geliştirdiğimiz birçok ilaçın faydasını yitirmesi. Ve bu nedenle, hastalıklara karşı kullanabileceğimiz ilaçlar keşfetmek için yeni yollar bulmaya çok ihtiyaç var.
Şimdi, bence şu hayvanlara bakmalı ve kendi hastalıklarımızı nasıl tedavi edeceğimizi onlardan öğrenmemiz lazım. Biyolog olarak, son 10 yıldır kral kelebeği üzerinde çalışıyorum. Krallar her yıl milyonlarcasının bir araya gelerek Amerika ve Kanada'dan Meksika'ya yaptıkları muhteşem göçlerle oldukça ünlüdür. Ama onları incelemeye başlamamın sebebi bu değil. Kralları inceliyorum çünkü hastalanıyorlar. Sizin gibi hastalanıyorlar. Benim gibi hastalanıyorlar. Bence yaptıkları bize insanlar için geliştirebileceğimiz ilaçlarla ilgili çok şey anlatıyor.
Kralları enfekte eden parazitler ophryocystis elektroscirrha diye adlandırılıyor, söylemesi zor. Yaptıkları şey ise kelebeğin dış tarafında, pulları arasında benek olarak görünen sporlar üretmek. Ve bu kral için oldukça zararlı. Onun ömrünü kısaltır uçma becerisini azaltır, hatta onu yetişkin olmadan önce öldürür. Çok zararlı parazitler.
İşimin bir parçası olarak, serada büyüyen bitkiler üzerinde çok zaman harcıyorum ve bunun sebebi, kralların oldukça seçici yiyiciler olması. Sadece ipekotu larvalarını yiyorlar. İyi ki, tüketebilecekleri birçok ipekotu cinsi var ve tüm bu ipekotlarında kardenolitler var. Bunlar zehirli kimyasallar. Birçok hayvan için zehirli fakat krallar için değil. Aslında, krallar kimyasalları alabilir, vücutlarının içerisine koyabilirler Ve bu onları kuş gibi yırtıcı hayvanlara karşı zehirli yapar. Ve sonrasında ise, turuncu, siyah ve beyazlı harika uyarıcı renkleriyle bu toksitenin reklamını yaparlar.
Bu sürede serada bitkiler yetiştirdim, farklı bitkiler, farklı ipekotları. Bazıları zehirliydi, tropik ipekotu dahil, çok yüksek konsantrasyonlarda kardenolitleri vardı. Ve bazıları zehirsizdi. Ve sonra kralları onlarla besledim. Bazı krallar sağlıklıydı. Hiçbir hastalıkları yoktu. Fakat bazıları hastaydı ve ipekotlarının bazılarının şifalı olduğunu buldum. Yani kral kelebeklerindeki hastalık semptomlarını azaltıyorlardı, yani krallar hasta olduklarında, bu şifalı bitkileri yer iseler daha uzun yaşayabilirler.
Ve bunu bulduğum zaman, bu fikre sahipken, birçoğu bunun çılgın bir fikir olduğunu söyledi, ama düşündüm, ya krallar bunu kullanabiliyorlarsa? Ya bu bitkileri kendi ilaçları olarak kullanabiliyorlarsa? Ya doktor gibi davranabiliyorlarsa?
Böylece takımımla deneyler yapmaya başladık. İlk deneyde, tırtıllarımız vardı, onlara bir seçenek sunduk: şifalı ipekotuna karşı şifalı olmayan ipekotu. Ve sonra her bir cinsin yaşam süresince ne kadar yediğini ölçtük. Ve sonuç, bilimde çok sık olduğu gibi, can sıkıcıydı: Yediklerinin yüzde ellisi şifalıydı. Yüzde ellisi değildi. Bu tırtıllar kendi sağlıkları için hiçbir şey yapmadılar.
Sonra yetişkin kelebeklere geçtik, ve şunu sormaya başladık: Acaba anneler mi yavrularını tedavi edebiliyorlar? Anneler gelecekteki yavrularının daha az hasta olması için şifalı ipekotunun üzerine yumurtlayabilirler mi? Bu deneyleri yıllar boyunca yaptık ve her zaman aynı sonucu elde ettik. Yaptığımız şey kralı büyük bir kafese koymaktı. Şifalı bitki bir tarafta, şifalı olmayan öbür tarafta ve kralın her bitki üzerine yumurtladığı yumurta sayısını ölçtük Ve bunu yaptığımızda bulduğumuz şey her zaman aynı. Bulduğumuz şey, kralların daha çok şifalı ipekotunu tercih ettiğiydi. Diğer bir deyişle, dişiler yumurtalarının %68'ini ipekotuna yumurtluyorlar. Şaşırtıcı bir şekilde, yumurtlarken aslında parazitleri transfer ediyorlar. Bunun önüne geçemezler. Ayrıca kendilerini de iyileştiremezler. Fakat bu deney bize şunu söylüyor: Bu krallar, bu anneler, gelecekteki yavrularının daha az hasta olması için şifalı bitki üzerine yumurtlayabilirler.
Bence bu gerçekten çok önemli bir keşif. Sadece doğa hakkında havalı bir şey söylediği için değil, ayrıca ilaçları nasıl bulmamız gerektiğini söyleyebileceği için. Şimdi, bu hayvanların çok küçük ve çok basit olduklarını düşünüyoruz. Küçük beyinleri var, ama bu çok sofistike ilaç tedavisini yapabiliyorlar. Şimdi biliyoruz ki, bugün bile, birçok ilaç doğal ürünlerden elde ediliyor, bitkiler dahil ve yerel kültürlerde, yerel şifacılar ilaçlar bulmak için hayvanlara bakıyorlar. Bu sayede, filler mide ağrısını nasıl tedavi edeceğimizi bize gösterdi ve kirpiler kanlı ishalin nasıl tedavi edileceğini insanlara gösterdi. Önemli olduğunu düşündüğüm şey büyük beyinli memelilerin ötesine geçmek ve bu ahbaplara daha çok itibar etmek, bu basit hayvanlara, çok, çok basit ve küçücük beyinli olduğunu düşündüğümüz bu böceklere... Bu hayvanların da ilaç tedavisi kullandıklarını keşfetmek bize tamamen yeni yollar açıyor ve bence belki de bir gün, ilk defa kelebeklerle keşfettiğimiz ilaçlarla insan hastalıklarını tedavi ediyor olacağız ve bence bu kovalanması gereken inanılmaz bir fırsat.
Çok teşekkürler.
(Alkış)