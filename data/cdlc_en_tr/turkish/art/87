Tünaydın. Benim adım Uldus. Rusya'da fotoğraf üzerine çalışan bir sanatçıyım. İronik otoportrelerle milliyet, cinsiyet ve sosyal meseleler hakkındaki pek çok klişeyi ifşa etmek üzere 6 sene önce yola koyuldum — ["Rusum. Uyuşturucu, silah, çocuk pornosu satarım!"] ["Votka = su. Votkaya bayılırım!"] (Gülüşmeler) — bir mesaj vermek için fotoğrafı araç olarak kullanarak. ["Benimle evlen, vizeye ihtiyacım var."]
Bugün hâlâ kamera önünde performans gösteriyorum ve Harika Kadın (Wonder Woman) gibi cesur olmaya çalışıyorum. Anlamlı bir mesaj, estetik, güzellik, kompozisyon, biraz ironi ve yapıtları dengelemeye odaklanıyorum.
Bugün size projemden bahsetmek istiyorum, adı Umutsuz Romantikler. Bunlar, 19. yüzyıl ortalarında İngiltere'deki Ön-Raffaellocu Kardeşlik'ten yapıtlarım ve tablolarım. Resmi alıp Rusya'daki çevremde bulunan meselelerden bahsederek yeni, modern anlamlar verdim, model değil ama ilginç hikâyeleri olan insanları ele alarak.
Bu çocuk profesyonel bir dansçı, sadece 12 yaşında, ancak ortaokulda dans derslerini gizliyor ve acımasızlık maskesini giyiyor, sınıf arkadaşları ile bir araya gelmeye çalışıyor, kişiliği olmayan fırtına askerleri gibi. Bu erkek çocuğunun hedefleri ve hayalleri var, ama toplumda kabul görmek için saklıyor. Çünkü farklı olmak kolay değil, özellikle de Rusya'da.
Bir sonraki portre yorumu ise metaforik. Bu Nikita, St. Petersburg'daki barlardan birinde güvenlik görevlisi. "Kızınca beni hiç sevmezsin" demeyi sever, Hulk filminden alıntı yaparak, ama onu hiç sinirli görmedim. Duyarlılığını ve romantik yanını saklıyor, çünkü Rusya'da erkekler arasında romantik olmak havalı değildir, onun yerine kadınlarla çevrelenip agresif bir Hulk gibi görünmek havalıdır. (Gülüşmeler)
Bazen projemde bir tabloyu alıp ona yeni bir anlam ve yeni bir cazibe veririm. Bazen yüz hatlarını benzetip kelimelerle oynarım: İroni, Demir Adam (Iron Man), ütüleyen adam (ironing man). (Gülüşmeler)
Eserler sayesinde Rusya'da beni çevreleyen sosyal meseleleri tartışmaya açarım. Rusya'da evlilik hakkındaki ilginç bir gerçek şu ki, 18-19 yaşındaki kızların çoğu evliliğe çoktan hazır ve bunun hayalini kurmakta. Çocukluğumuzdan beri bize başarılı evliliğin başarılı hayat olduğu öğretildi. Bu yüzden çoğu kız iyi bir koca bulmak için bir çeşit kavga içinde.
Ya bana gelince? 27 yaşındayım. Rus toplumu için evde kalmış bir kızım ve evlenmek için hepten ümitsizim. Bu yüzden beni Meksikalı güreşçi maskesi ile gelinlik içinde bahçemde tüm çaresizliğimle görürsünüz. Ancak unutmayın ki, ironi anahtardır ve aslında kızları harekete geçirip hedefleri, hayalleri için savaşmak için ve klişeleri değiştirmek içindir. Cesur olun. İronik olun. Yardımcı olur. Komik olun ve biraz sihir yaratın.
(Alkış)