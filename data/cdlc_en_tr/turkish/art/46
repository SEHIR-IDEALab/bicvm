Dünyamız birçok süper kahramana sahip. Ama onlar tüm süper güçlerin en kötüsüne sahipler: görünmezliğe. Mesela, katadorlar, geçimlerini sağlamak için
geri dönüşüm malzemeleri toplayan işçiler. Katadorlar, sosyal eşitsizlik, işsizlik ve çöp toplama sisteminin yetersizliğinden kaynaklanan katı atık fazlalığı sebepleri sonucu ortaya çıktılar. Katadorlar tüm nüfusa fayda sağlayan ağır, dürüst ve gerekli bir iş yapıyorlar. Ama bunun için takdir edilmiyorlar. Burada, Brezilya'da geri dönüştürülen çöplerin %90'ını onlar topluyor.
Çoğu katador bağımsız çalışıyor, sokaklardan çöp toplayıp, çok düşük fiyatlara hurdalıklara satıyorlar. Çantalara, alışveriş arabalarına, bisikletlere ve carroçalara 300 kg'dan fazla çöp toplayabilirler. Carroçalar Brezilya sokaklarında sıkça rastlanan tahtadan ya da metalden yapılma el arabalarıdır. Grafiti ve sokak sanatı gibi. Bu ötekileştirilmiş süper kahramanlarla tanışmam da bu sayede oldu.
Ben bir grafiti sanatçısı ve eylemcisiyim ve benim sanatım sosyal, çevresel ve politik temelli. 2007'de işimi mesajıma yeni bir şehir hayatı desteği olarak duvarların ötesine carroçalara taşıdım. Ama bu sefer katadorlara ses vererek. Davaya sanat ve mizah eklemek katadorlara dikkat çekmeye ve kendilerine güvenlerini arttırmaya yardımcı oldu Ayrıca, artık sokaklarda, basında ve sosyal medyada ünlü oldular.
Yani, konu şu, bu evrene daldım ve ilk andan beri çalışmayı bırakmadım. Birçok şehirde 200'den fazla carroça boyadım ve dünya çapında sergilere ve gezilere davet edildim. Fark ettim ki, görünmezlikleriyle katadorlar Brezilya'ya özgü değiller. Onlara Arjantin'de Şili'de, Bolivya'da, Güney Afrika'da, Türkiye'de hatta ABD ve Japonya'da bile rastladım. İşte bundan sonra bu davaya daha çok insan katılması gerektiğini anladım, çünkü bu zorluydu. Ardından, "Carroçamı Pazarla" (Pimp My Carroça) isimli bir ortak hareket yarattım -- (Kahkaha) -- halk tarafından finanse edilen bir etkinlik. Teşekkürler. (Alkış) Yani, "Pimp My Carroça" katadorlara ve carroçalarına yardım amaçlı büyük bir halk destekli etkinliktir. Katadorlar doktorlar, dişçiler, pediyatristler, saç stilistleri, masaj terapistleri ve daha da fazlası tarafından bakım ve sağlık hizmetleri ile destekleniyorlar. Ayrıca, onlara emniyet yelekleri, eldivenler, yağmurluklar ve şehri yüksek çözünürlükte görmeleri için gözlükler veriliyor. Carroçaları da bu arada mükemmel gönüllülerimizce yenileniyor. Emniyet araçları da alıyorlar: yansıtıcı bantlar, kornalar ve aynalar. Ardından, son olarak, bir sokak sanatçısı tarafından boyanarak bu müthiş ve devasa mobil serginin bir parçası oluyorlar.
"Pimp My Carroça" Sao Pauloi, Rio de Janerio ve Curitiba sokaklarına çıktı. Ama Brezilya dışı da dahil diğer şehirlerin taleplerini karşılamak için Pimpx'i yarattık, TEDx'ten esinlenen ve "Pimp My Carroça"nın basitleştirilmiş halk finansmanlı kendin yap versiyonunu. Artık şimdi herkes katılabilir.
İki yılda 170'den fazla katador, 800 gönüllü ve 200 artist ile 1000'den fazla bağışçı "Pimp My Carroça" hareketine katıldı ve yaptıkları yerel bir okulda geri dönüşüm eğitimi için bile kullanıldı.
Artık katadorlar görünmezliği geride bırakıp gittikçe saygı duyulan ve değer verilen insanlar haline geliyorlar. Güzelleştirilmiş carroçaları sayesinde önyargılara karşı koyabiliyor, gelirlerini ve toplum ile etkileşimlerini arttırıyorlar.
Şimdi size şehrinizdeki katadorlar ve diğer görünmez kahramanları bulmaya ve tanımaya başlamanız için meydan okumak istiyorum. Dünyayı bir bütün olarak görmeye çalışın, sınırlar ve cepheler olmadan. İnanın ya da inanmayın, dünya genelinde 20 milyondan fazla katador var. Bir daha onlardan birini gördüğünüzde onun toplumumuzun önemli bir parçası olduğunu unutmayın. Muito orbigado, teşekkürler. (Alkış)