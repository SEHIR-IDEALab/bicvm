Ben ve erkek kardeşim demografik olarak 30 yaş altı demografiye aitiz, Pat'in söylediğine göre bu yüzde yetmiş ediyormuş, ama istatistiklere göre bu, bu bölgenin popülasyonunun yüzde 60'ını oluşturuyor. Katar da bölge gerçeklerinin dışında bir yer değil. Gençler tarafından yönetilen çok genç bir ülke. Genç olmak insana en yeni teknolojileri ve iPod'ları hatırlattığı kadar bana aynı zamanda bu gün giydiğim geleneksel bir giysi olan abaya' yı da hatırlatıyor.
Bu ne dini bir giysi ne de bunu söylemek dinle alakalı. Buna karşın, o, bizim onu giymeyi seçmemizle ilgili kültürel bir olgu. Şimdi bir kaç yıl önce, bir gazetecinin burada oturan Katar Üniversitesi başkanı Dr. Sheikha'ya sorduğu soruyu hatırlıyorum--o da (benim gibi) kadındı.-- Gazeteci ona abaya' nın onun özgürlüğünü herhangi bir biçimde ihlal edip etmediğini sordu. Onun cevabı ise çok farklıydı. O kendisini daha özgür hissettiğini, çünkü abaya'nın altına ne isterse giyebildiğini söyledi.İşe pijamalarıyla gelebileceğini ve bununla kimsenin ilgilenmeyeceğini söyledi. (Gülüşmeler) Sizin anladığınız anlamda söylemiyorum.
(Gülüşmeler)
Benim burada kastettiğim, insanlar tercihlere sahiptir-- Hintli bir kadının sari giymeyi ya da Japon bir kadının kimono giymeyi tercih etmesinde olduğu gibi. Biz kültürümüzü bunlar arasında değerlendirirken aynı zamanda geleneklerimizle de bağlantı kuruyoruz. Modernleşmenin süregeldiğini biliyoruz. Ve evet, Katar modern bir ulus olmak istiyor. Fakat aynı zamanda biz Arab mirasıyla da yeniden bağlantı kuruyoruz. Bizim için doğal bir sentez önemli. Ve biz dengeyi tutturmak için sürekli anlamda bilinçli karar süreçleri içindeyiz.
Hakikaten de araştırmaların gösterdiği üzere, burada Tom Friedman'ın analojisini kullanırsam, dünya ne kadar düz ya da globalse gitgide daha fazla sayıda insan daha farklı olmayı istiyor. Ve bize göre genç insanlar birey haline gelmeye ve başkaları arasında kendilerini bulmaya bakıyorlar. Bu nedenle ben de Richard Wilk'in analojisini tercih ediyorum ki o yereli küresel ve küresel olanı yerel yapma şeklindedir. Hepimiz aynı olsun istemiyoruz, ama birbirimize saygı duyalım ve anlayalım diyoruz. Ve bundan dolayı gelenek daha önemli hale geliyor, daha az değil.
Yaşam üniversal bir dünyayı gerekli kılıyor, ama aynı zamanda biz yerel kimliğin güvence altında olmasına da inanıyoruz. Ve bu da bu bölgenin liderlerinin yapmaya çalıştığı şeydir. Küresel bir köyün parçası olmaya çalışıyoruz, fakat aynı zamanda kültürel kurumlarımız ve gelişimimiz yoluyla kendimizi yeniliyoruz. Ben bu fenomenin bir temsilcisiyim. Ve bu odadaki bir çok insanın, benimle aynı konumu paylaşan bir çok insanın varlığını görebiliyorum. Ve eminim ki, Washington'daki insanları görmesek bile onlar da aynı konumdadır. Biz sürekli olarak farklı dünyalar, farklı kültürler arasında denge kurmak için çalışıyoruz ve kendimizden ve başkalarından kaynaklanan farklı beklentilerin karşılaşmasına gayret ediyoruz.
Bir soru sormak isterim; 21. yüzyıldaki kültür neye benzemek zorundadır? Zamanla dünya kişiselleştiğinde, cep telefonu, burger, telefon, her şey kendi kişisel kimliğine sahip olduğunda, kendi kendimizi ve başkalarını nasıl algılayacağız? Bu bizim çöl kültürümüz üzerinde nasıl etkiye sahip olacak?
Pek emin değilim Washington'daki sizlerden kaçı bu bölgede cereyan eden kültürel gelişmelerden ve daha da yakın zaman içinde Katar'da 2008'de İslam Sanatı Müzesinin açıldığından haberli. Ben şahsen bu kültürel gelişmeleri kendime uyguluyorum, ama aynı zamanda anliyorum ki bu organik biçimde olmalı. Evet, biz yeni kültürel kurumlar oluşturmak için her kaynağa sahibiz, fakat benim daha da önemli olarak bulduğum, biz ileri görüşlü liderlere sahip olduğumuz için çok şanslıyız onlar ki bu gelişmenin dışardan olamayacağına, onun içerden gelmesi gerektiğine inanıyorlar. Ve tahmin edin bakalım Size sürpriz gelebilir ama körfezde bu kültürel girişimlerin liderliğini yapanların bir çoğu kadın.
Size sormak istiyorum, sizce bu neden böyle? Yapacak başka işimiz olmamasından kaynaklanan öylesine bir iş mi? Hayır, bunun böyle olduğunu düşünmüyorum. Bence dünyanın bu bölümündeki kadınlar insanların yerel ve bölgesel olarak birbirine bağlanması için kültürü önemli bir etken olarak görüyorlar. Bu doğal bir olgu, aynen burada TED'de yaptığımız gibi, insanları biraraya getirerek fikirleri tartışmak. Biz de düşüncelerimizi paylaşmak ve tartışmak için toplumun bir parçası olarak buradayız. Sanat bizim ulusal kimliğimiz için önemli hale geliyor. Bir sanatçının varoluşsal,sosyal ve politik etkisi onun bağlı olduğu ulusun kültürel kimliğinin gelişimi için çok önemli.
Bildiğiniz gibi, sanat ve kültür büyük bir endüstri. Bunu bana sorun. Sotherby ve Christie'nin başkan ve yöneticilerine sorun. Charles Saatchi'ye sanatı sorun. Bu yoldan bir yığın para kazanıyorlar. Şİmdi de bizim toplumumuzda kadınların onların ilerdeki izleyicilerini düşündükleri için lider olmaya başladığını düşünüyorum. Bu bizim kültürel kimliğimizi korumamız adına çok önemli. Yunanlılar neden Elgin Heykellerinin geri verilmesini istiyorlar? Ve neden özel bir koleksiyoncu elindekileri yabancı bir müzeye satmaya kalktığında hengame çıkıyor? Neden memleketime Londra ya da New York'tan bazı parçaları getirtebilmek amacıyla lisans almam aylarca sürüyor?
Bir kaç saat içinde, bizim için çok önemli olan İran'dan arkadaşım Shirin Neshat sizlere konuşuyor olacak. New York'ta yaşıyor ama o batılı bir sanatçı olmaya çalışmıyor. Bunun yerine, kendi kültürü, ulusu ve mirası üzerine çok önemli bir diyalog kurmaya çalışıyor. Bunu fotoğraf ve film gibi görsel formlar üzerinden yapıyor.
Aynı biçimde, Katar da kendi içindeki süreçlerle ilgili milli müzeler geliştirmeyi amaçlıyor. Misyonumuz kültürel bağımsızlık ve entegrasyon. Batıda olanı istemiyoruz. Onların koleksiyonlarını istemiyoruz. İçinde fikirlerimizin sizinkilerle, sizinkilerin de bizimkilerle paylaşıldığı açık bir diyalog ortamı kurma yoluyla kendimize ait kimliği, kendimize ait üretimi inşa etmek istiyoruz. Bir kaç gün içinde, Modern Sanatlar Arab Müzesini açmış olacağız. Bu yeni kuruluşta Arab ve müslüman artistlerin ve müslüman olmayan arabların-- bütün arablar müslüman değildir bu arada-- temsil edilebilmesinden emin olmak adına çok yaygın bir araştırma yaptık. Bu kurum devlet desteklidir ve bu proje son otuz yıldan beri vardır. Bu müzeyi bir kaç gün içinde açacağız, ve ben sizleri bizimle birlikte olmanız için Katar Havayollarına atlayıp gelmeniz için davet ediyorum.
(Gülüşmeler)
Bu müze bizim için batıdakiler ne kadar önemliyse o kadar önemli. Bazılarınız Cezayirli sanatçı Baya Mahieddin'in adını duymuş olabilirsiniz, ama insanların çoğunun onun 1930'larda Paris'te Picasso'nun stüdyosunda çalışmış olduğunu bildiğinden şüpheliyim. Benim için bu yeni bir keşifti. Ve düşünüyorum ki zaman geçtikçe, gelen zaman içinde kendi Picassolarımızı, Legerlerimizi ve kendi Cezannelarımızı öğreneceğiz. Sanatçılara sahibiz, ancak ne yazık ki onları henüz keşfedemedik.
Görsel dışavurumculuk kültürel entegrasyonun sadece bir formu. Yakın zaman içinde gördük ki, gitgide daha fazla sayıda insan hikayelerini,fotoğraflarını kendi hayat öykülerini kendi sesleri yoluyla YouTube ve sosyal medya yoluyla paylaşıyorlar. Buna benzer şekilde, biz de Doha Film Enstitüsünü yarattık. Şimdi Doha Film Enstitüsü insanlara filmleri ve film yapmayı öğreten bir kuruluş. Geçen yıl bir Katar'lı film yapımcısı kadına sahip değildik. Bugün gururla söyleyebilirim ki kendi sesleriyle kendi öykülerini yansıtabilen 66 Katar'lı film yapımcısı kadın eğittik.
(Alkışlar)
Şimdi eğer izniniz olursa sizlerle bir dakikalık bir film paylaşmak istiyorum ki bu 60 saniyelik film büyük fotoğrafı bize anlatacak kadar güçlü. Ve işte bizim film yapımıcılarımızın ürünlerinden biri.
(Video) Çocuk: Borsanın yükseldiğini biliyor musun? Kimin rolünü yapıyorsun? Kız: Halit Amca :" başörtünü bağla." Halit: Neden onu bağlayacak mışım? Kız: Sana söyleneni yap genç bayan. Çocuk: Hayır, sen anneyi oyna ben de babayı. ( Kız: Ama bu benim oyunum) Kendi kendine oyna o zaman. Kız: Kadınlar! Tek bir kelime ve onlar bozuluyor. İşe yaramaz. Teşekkür ederim. Teşekkür ederim.
(Alkışlar)
SM : Batıyla doğu arasındaki gezintiye geri dönersek, geçen ay burada Doha'da İkinci Tribeca Film Festivalimiz yapıldı. Doha Tribeca Film Festivali yeni kültürel merkezimiz Katara'da yapıldı. 42000 kişiyi cezbetti, ve 51 film gösterildi. Şimdi, Doha Tribeca Film Festival ithal bir festival olmaktan çok New York ve Doha şehirleri arasında yapılan önemli bir festivaldir. İki açıdan önemlidir. Birincisi, dünyanın en kozmopolitan şehirlerinden biri olan New York' ta Arab film yapımcılarının sesleri duyuluyor. Aynı zamanda, biz onları bizim dünyamızı görmeleri ve keşfetmeleri için davet ediyoruz. Onlar bu yolla bizim kültürümüzü, dilimizi, geleneklerimizi öğrenerek bizim farklılığımızı ve benzerliklerimizi keşfediyorlar.
Şimdi tekrar tekrar insanlar "Aramızda köprüler kuralım" dediler, ve samimi olarak, ben bundan daha fazlasını yapmak istiyorum. Doğuyla batı arasındaki ihmal duvarlarını yıkmak istiyorum.-- hayır, bunu daha önceden yaptığımız şekilde görüş belirterek değil Joseph Nye'nin önceden söylediği tarzda yumuşak bir güçle yapmak istiyorum. Kültür insanları biraraya getirmede çok önemli bir araç. Bunun gücünü ihmal etmemeliyiz.
" Kendini Bil" bu kendi kendini ifade etme ve kendini tanıma yolculuğudur. Şimdi bütün yanıtları biliyor gibi davranamam, ama kişi olarak ben ve ulus olarak biz yayılmaya değer düşünceler adına bu topluluğa kucak açıyoruz. Bu çok ilginç bir macera. Kültürel girişimler ve tartışmalar yoluyla insanların biraraya gelmesine yardımcı olacak yeni düşünceleri tartışmak adına sizlere hoşgeldiniz diyorum. Yakınlaşma korkuyu ortadan kaldırır. Bunu deneyelim.
Bayanlar ve baylar, çok teşekkür ederim. Şükran.
(Alkışlar)