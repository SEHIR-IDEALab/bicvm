Bu aslında lise öğrencilerine iki saatte yaptığım sunumun, üç dakikaya indirilmiş hali. Herşey bir gün uçakta TED'e doğru yola çıkmışken, yedi yıl önce başladı. Yanımdaki koltukta genç bir lise öğrencisi oturuyordu ve gerçekten fakir bir aileden gelmişti. Hayatının bir işe yaramasını istiyordu ve bana basit bir soru sordu. "Başarıya yol açan nedir?" dedi. Kendimi gerçekten kötü hissettim, çünkü ona iyi bir cevap veremedim. Böylece uçaktan indim ve TED'e geldim. Ve hey, diye düşündüm, başarılı insanlarla dolu bir odanın ortasondayım! Peki, neden başarılı olmalarına ne yardım etti diye sorup, bunu gençlere aktarmıyorum ? Dolayısıyla işte buradayız, yedi yıl, 500 röportaj sonra, ve size neyin başarıya götürdüğünü ve TED-lileri ateşlediğini anlatacağım. İlk şey tutku. Freeman Thomas "Ben tutkum tarafından sürükleniyorum" diyor TED-liler sevdiği için yapar, para için değil. Carol Coletta "Yaptığım işi yapabilmek için üstüne para verirdim" diyor. Ve ilginç olan şey, sevdiğiniz için yapınca, para zaten bir şekilde geliyor. Çalışmak! Rupert Murdoch bana, "Olay çok çalışmak" demişti. "Hiç birşey kolay değil. Ama çok eğlendim." Eğlenmek mi dedi? Rupert? Evet! TED-liler çalışırken eğlenir. Ve çok çalışırlar. Anladım ki, işkolik değil, işkomikler. İyi! Alex Garden, "Başarılı olmak için kafanı bir şeye göm ve o işte çok ama çok iyi ol" diyor. Ortada sihir yok; mesele uygulama, uygulama, uygulama. Ve mesele odaklanmak. Norman Jewison bana dedi ki, "Sanırım olay kendini tek bir şeye odaklamakla ilgili." Ve zorlamak! David Gallo, "Zorla kendini" diyor. "Fiziksel, zihinsel, yapman gereken şey zorlamak, zorlamak, zorlamak." Çekingenlik ve kendinden şüphe etmeyi zorlayıp geçmelisin. Goldie Hawn, "Her zaman kendimden şüphe ettim" diyor. "Yeterince iyi değildim, yeterince akıllı değildim. Başaracağıma inanmıyordum." Gelgelelim kendini zorlamak her zaman o kadar kolay değildir, ve anneler bu yüzden icat edilmiştir. (Gülüşmeler) Frank Gehry -- Frank Gehry bana, "Beni annem zorladı" demişti. Hizmet! Sherwin Nuland "Doktor olarak hizmet etmek bir ayrıcalıktı." diyor. Şimdilerde bir çok çocuk bana milyoner olmak istediklerini söylüyor. Benimse onlara söylediğim ilk şey, "Tamam, fakat kendine hizmet edemezsin, başkalarına değeri olan bir şey sunmalısın. Çünkü aslında insanlar böyle zengin olur." Fikirler. TED-li Bill Gates "Bir fikrim vardı--" diyor "ilk mikro-bilgisayar yazılım firmasını kurmak" Ben bunun gayet iyi bir fikir olduğunu söyleyebilirim. Aslında yeni fikirler üreten yaratıcılık sihirli bir şey değil, mesele bazı çok basit şeyleri yapmaktan ibaret. Ve bir sürü kanıt gösteriyorum. Israr. Joe Kraus diyor ki, "Israrcılık bizim için başarının bir numaralı sebebi." Başarısızlığa karşı ısrarcı olmalısınız. Berelenmeye karşı ısrarcı olmalısınız. BERElenme, yani"Baskı, Eleştiri, Reddedilmek ve Eşşoğlueşşekler." (Gülüşmeler) Yani, sonuç -- bu sorunun cevabı kolay: 4,000 dolar ver ve TED'e gel. Eğer bunu yapamazsan, bu sekiz şeyi yap -- ve emin ol, bunlar başarıya götüren en önemli sekiz şeydir. Tüm bu röportajlar için çok teşekkürler TED-liler!