Ben bir sinirbilimciyim. Ve sinirbiliminde, beyin hakkında birçok zor soru ile başa çıkmak zorundayız. Fakat ben en kolayı ile başlamak istiyorum. Bu soru hayatınızın bir noktasında kendinize sormak zorunda kalacağınız cinsten. Çünkü, beyin fonksiyonlarını anlamak için bu çok temel bir soru. Biz insanlar ve hayvanlar neden bir beyine sahibiz? Gezegenimizdeki her turun bir beyni yok. yani eğer beyinlerimizin ne işe yaradığını bilmek istiyorsak gelin beynin neden evrildiğini düşünelim. Şimdi şunu ileri sürebilirsiniz; dünyayı algılamak veya düşünmek için. Ve bu tamamiyle yanlış. Bu soruyu bir süre düşündüğünüzde, neden beyne sahip olduğumuz apaçık ortada. Sadece ve sadece tek bir neden için bir beynimiz var; uyumlu ve karmaşık hareketler üretmek için. Bundan başka bir sebep yok. Bir düşünsenize. Etrafınızda dönen dünyaya etki etmenin tek yolu hareket etmek. Aslında bu tam anlamıyla doğru değil. Başka bir yolu daha var, terlemek. Ama bunun dışında, diğer herşey kasların kasılmasıyla gerçekleşiyor.
İletişimi bir düşünün -- konuşma, jestler, yazma, işaret dili -- bunların hepsi kasların kasılmasıyla gerçekleşiyor. Şunu hatırlamakta yarar var duyusal, bilişsel ve hafızaya dair süreçlerin hepsi önemli, ancak onlar sadece ilerki hareketleri başlatmak veya bastırmak için önemli. Daha sonra nasıl hareket edeceğinizi etkilemiyorsa çocukluk anılarını hafızanızda tutmanın ya da bir gülün rengini algılamanın evrimsel açıdan hiç bir avantajı yoktur.
Bu argümana inanmayanlar için, gezegenimizde otların ve ağaçların beyinleri yok, ama burada tezimizi destekleyici kanıt şu hayvan-- denizüzümü. İlkel bir hayvan, sınır sistemi var, Yavruyken okyanusta ordan oraya yüzer. Ve hayatının bir noktasında, bir kayaya yerleşir. Ve bir daha ayrılmayacağı o kayaya yapıştığında yaptığı ilk iş, beynini ve sinir sistemini, yiyecek olarak tüketmektir. Yani hareket etmeye ihtiyacınız yoksa, bir beyne sahip olma lüksüne de ihtiyacınız yoktur. Ve bu arada birçok kişi üniversitelerde kadrosunu almış olan profesörleri bu hayvana benzetir, ama bu tabii ki başka bir konu.
(Alkışlar)
Yani ben bir hareket şovenistiyim. Hareket etmenin beynimizin en önemli fonksiyonu olduğuna inanıyorum -- kimsenin size bunun yanlış olduğunu söylemesine izin vermeyin. Şimdi eğer hareket çok önemli ise, beynin hareketi nasıl kontrol ettiğini ne kadar iyi anlayabiliyoruz? Ve cevap şu ki bu konuda oldukça zayıfız; bu çok zor bir problem. Ama aslında bunu ne kadar anlamış olduğumuzu insanların yapabildiklerini yapabilen makineleri inşa etmekte ne kadar iyi olduğumuza bakarak görebiliriz.
Satrancı bir düşünün. Hangi taş ile nereye hamle yapacağımıza karar vermekte ne kadar iyiyiz? Eğer Gary Kasparov burada olsaydı, hapiste olmadığı zaman, ve IBM Deep Blue'ya karşı oynasaydı, IBM Deep Blue zaman zaman kazanırdı. Ve bence IBM Deep Blue bu salonda kimle oynarsa oynasın her seferinde kazanırdı. O sorun çözüldü. Peki ya bir satranç taşını tutup kaldırma, ve onu ustalıkla hareket ettirip tahtaya geri koyma konusuna ne demeli? Eğer beş yaşında ki bir çocuğun el yeteneğini alıp günümüzün en iyi robotuyla karşılaştırırsak, cevabımız çok kolay olurdu: Çocuk kolayca kazanır. Bir rekabet söz konusu bile değildir.
Peki neden bu ilk problemimiz çok kolay da sonraki problemimiz çok zor? Bir sebebi, 5 yaşında çok zeki bir çocuk oyunun olası hamlelerine bakarak size ilk problemin algoritmasını söyleyebilir ve size oyunu kazandıracak hamleyi seçebilir. Yani bu çok basit bir algoritma. Şimdi tabii ki başka hamleler de var, ama gelişmiş bilgisayarlarla tahmin yürütüp optimal sonuca yaklaşıyoruz. Halbuki iş el becerisine gelince, el becerisine sahip olmak için nasıl bir algoritma çözmek gerektiği bile değil. Ve göreceğiz ki, dünyada bir çok problemi aynı anda hem algılayıp hem de harekete geçmek zorundasınız.
Ama şimdi size son teknoloji robotları göstereyim. Günümüzde robotlar çok etkileyiciler, ama elini hareket ettiren robotlar hala karanlık çağlarda. İşte bu bir doktora projesinin sonucu, en iyi robot enstitülerinden birinden alınma. Ve öğrenci bu robota bardağa su doldurmayı öğretti. Bu zor bir problem çünkü su her yere dökülüyor, ama bunu yapabilir. Ama yaptığı iş hiç bir şekilde insan elinin becerikliliğini yakalayamayacak. Şimdi eğer bu robotun zor bir görev yapmasını isterseniz, bu yıllık başka bir doktora programı demektir. Robotlarda görevden göreve geçerken genelleme yapamazsınız.
Şimdi bunu en üst düzeyde insanoğlunun performansıyla kıyaslayabiliriz. Size Emily Fox'u göstereceğim. Fincan istiflemede dünya rekorunun sahibi. Şimdi Amerikalı dinleyiciler fincan istifleme ile ilgili herşeyi bilecek. Bu bir lise sporudur. 12 fincanı belirlenmiş bir sırayla zamana karşı dizip sonra kaldırıyorsunuz. Ve bu Emily dünya rekorunu elde ettiği zaman. (Kahkahalar) (Alkışlar) Ve oldukça mutlu. Onun bunu yaparken beyninde neler olduğu hakkında hiçbir fikrimiz yok, keşke bilebilseydik.
Bu yüzden grubumla yapmaya çalıştığımız tersine mühendislikle insanların hareket kontrolünü çözmek. Ve bu kulağa kolaymış gibi geliyor. Bir talimat gönderirsiniz, kasların kasılmasına sebep olur. Kolunuz veya vücudunuz hareket eder. ve gözleriniz, teniniz, kaslarınız vb. sayesinde duyusal geri dönüş alırsınız. Sorun şu ki; bu sinyaller istediğiniz gibi güzel değiller. Hareket kontrolünü çok zor kılan şeylerden biri de duyusal geri dönüşün çok gürültülü olması. Buradaki gürültü derken sesi kastetmiyorum. Bu deyimi mühendislik ve nöroloji alanlarında sinyali bozan rasgele bir sesten bahsederken kullanıyoruz. Dijital radyodan önce radyoda kanal ararken dinlemek istediğiniz kanalın frekansında hışırtılı sesler duyardınız, bu bahsettiğim gürültüdür. Ama genel anlamda, bu gürültü sinyali bozan bir şeydir.
Örneğin, elinizi masanın altına koyduğunuz zaman ve diğer elinizle eşleştirmek istediğinizde, bir kaç santimetre ile kaçırabilirsiniz, duyusal geri dönüşteki gürültü nedeniyle. Aynı şekilde, motor çıktısını hareket çıktısının üstüne koyarsanız, çok gürültülü olacaktır. Dartlarda onikiden vurmayı unutun, sadece aynı noktayı sürekli hedefleyin Hareket çeşitliliğinizden dolayı geniş bir alan seçeneğiniz vardır. Bunun da ötesinde, gerçek dünya ya da görev hem bilinmez hem de çok çeşitlidir. Demlik dolu olabilir, boş da olabilir. Zamanla değişir. Yani bütün duyusal hareket görevlerimizi gürültü altında yapıyoruz.
Şimdi, bu gürültü öylesine büyük ki toplum bu gürültünün sonuçlarını en aza düşüren kişileri ödüllendirmektedir. Yani eğer küçük beyaz bir topu uzun bir metal sopayla metrelerce uzaklıktaki bir deliğe sokacak kadar şanslıysanız toplumumuz sizi yüzlerce milyon dolarla ödüllendirmeye hazırdır.
Şimdi sizi ikna etmek istediğim nokta şu: Beyin bu gürültü ve çeşitliliğin olumsuz sonuçlarını azaltmak için çok fazla çaba sarfetmektedir. Bunu yapmak için, son elli yılın istatistik ve mekanik öğretilerinde çok popüler olan, Bayes karar teorisi adı verilen bir karar verme sistemini anlatacağım. Ve bu son zamanlarda beynin belirsizliklerle nasıl başettiğini anlamada birleştirici bir yol. Temelde yatan fikir şu, önce çıkarımlar yapıyor ve sonra harekete geçiyorsunuz.
O zaman çıkarımları düşünelim. Dünyaya dair bazı inançlar geliştirmek istersiniz. Bu inançlar nelerdir? İnançlar şu şekilde olabilir: boşlukta kollarım nerede? Bir kediye mi yoksa bir tilkiye mi bakıyorum? Ama şimdi inançları olasılık ile sunacağız. Yani inancı 0 ile 1 arasında bir numarayla temsil edelim -- 0 hiç inanmıyorum, 1 kesinlikle inanıyorum demek olsun. Ve aradaki numaralar size olasılığın gri seviyelerini verecektir. Bayes çıkarımının temel fikri ise iki bilgi kaynağına sahip olduğumuzdur ve bunlardan çıkarımınızı yaparsınız. Veriniz var, ve nörolojide veri duyusal girdidir. Yani, inanca dönüştürebileceğim duyusal girdilerim var. Ancak diğer bir bilgi kaynağı daha var, daha etkili ve öncelikli bir bilgi. Hayatınızda anılarla birlikte bilgiyi de biriktirirsiniz. Ve Bayes karar teorisinin altında yatan budur; duyusal verilerinizi önceki bilgilerinizle harmanlayarak yeni inançlar üretmenizi sağlayacak ideal yöntemin matematiğini verir.
Ve formülü bir kenara bıraktım. Formülün ne olduğunu açıklamayacağım, ama çok güzel bir şey. Gerçek bir güzelliği ve açıklayıcı bir gücü var. Aslında söylediği ve sizin hesaplamak istediğiniz şey, duyusal girdileriniz doğrultusunda farklı inançların oluşma olasılığıdır. Durun size sezgiyle ilgili bir örnek vereyim. Tenis oynamayı öğrendiğinizi düşünün top filenin üstünden size doğru geldiği zaman topun nerede sekeceğine karar vermek istiyorsunuz. Burada 2 farklı bilgi kaynağı var. Bayes'in kuralı size şunu söyler. Duyusal veri var -- görsel ve işitsel bilginizi kullanabilirsiniz. ve bunlar size topun kırmızı noktaya düşeceğini söyleyebilir. Ama biliyorsunuz ki hisleriniz kusursuz değil, bu yüzden topun yere düşeceği çeşitli noktalar mevcut, kırmızı bulut bunları göstermekte, 0.5 veya 0.1 arası sayılarla ifade edebiliriz.
Bu bilgi o anki vuruş için geçerli, ancak o anki vuruş için geçerli olmayan başka bir bilgi kaynağı daha var. ancak bu yalnızca sürekli tenis oynayanlar için geçerli bir kaynak, Ve bu da topun maç esnasında kortta eşit olasılıklarla sekmediğidir. Eğer çok iyi bir rakibe karşı oynuyorsanız, topu o yeşil alana gönderebilir , ki bu sizin topu karşılamızı zorlaştıracaktır öncelikli alandır. Şimdi iki bilgi kaynağı da önemli veriler içeriyor. Ve Bayes'in kuralına göre kırmızıdaki sayılarla yeşildekileri çarpmam gerekir, bu şekilde sarı rengin üzerindeki, elipsleri içeren sayıları elde ederim bu da benim inancımı oluşturur. İşte bu bilgileri birleştirmenin en ideal yöntemidir.
Şimdi birkaç yıl önce insanların yeni hareketler öğrendiklerinde ne yaptıklarını göstermiş olmasaydık bugün size bunları söylemezdim. Bu şu demek, Biz gerçekten Bayes çıkarım makineleriyiz. Yaşadıkça, dünyanın istatistiğini öğrenip değerlendirmeye alıyoruz, kendi duyu organlarımızın ne kadar gürültülü olduğunu da öğreniyoruz, sonra bunları gerçek bir Bayes tekniğiyle birleştiriyoruz.
Bayes'in önemli bir kısmı formülün bu bölümünde gizli. Ve bu bölümün dediği şey inançlarım doğrultusunda geri dönüşlerin farklı olasılıklarını tahmin etmem gerektiği. Bu gerçekten gelecek ile ilgili tahminler yapmamı zorunlu kılıyor. Ve sizi beynin tahmin yaptığına ikna etmek istiyorum, alacağı duyusal geri dönüşün önceden tahmini. Dahası, algılarınızı yaptıklarınızla derinlemesine değiştiriyor. Bunu yapabilmek için beynin duyusal girdilerle nasıl başettiğini anlatacağım. Bir talimat gönderiyorsunuz duyusal geri dönüş alıyorsunuz, ve bu dönüşüm vücut fiziği ve duyu araçlarınız tarafından yönetiliyor.
Ama beynin içine baktığınızı düşünün. İşte beynin içi. Ufak bir tahmin ediciye, vücut fiziği ve duyuların sinirsel bir simülatörüne sahip olabilirsiniz. Hareket emrini aşağıya gönderdiğiniz zaman bu emrin bir kopyasını çıkarıyorsunuz, ve bunu, hareketlerinizin duyusal sonuçlarını tahmin edebilmek için sinirsel simülatöre gönderiyorsunuz. Yani bu ketçap şişesini salladığımda en alt sıradaki zamanın fonksiyonu olarak doğru bir duyusal dönüş alırım. Eğer tahmin edicim iyiyse, aynı şeyi öngörecektir.
Peki ne diye bu zahmete katlanıyorum? Zaten aynı geri dönüşümü alacağım. Aslında geçerli sebepleri var. Düşünün ki bu ketçap şişesini sallarken, biri yanıma gelip kibarca şişenin arkasına vuruyor. Şimdi bu dış hareketten dolayı ekstra bir duyusal bilgi kaynağım oluverdi. Yani iki kaynağım var. Sen şişenin altına vuruyosun ben de sallıyorum, ama benim duyularıma göre tüm bunlar tek bir bilgi kaynağında toplanıyor.
Dış olaylarla iç hareketleri birbirinden ayırabilmeyi istemek için çok iyi bir nedeniniz var Çünkü dış kaynaklı olaylar, kendi vücudumda olup bitenleri hissedebilmekten öte daha çok davranışsallıkla alakalıdır. Bunu yeniden kurabilmemizin bir yolu öngörü ve tahminleri -- ki bu hareket emirlerinize dayanmaktadır -- gerçekle kıyaslamaktır. Herhangi bir uyuşmazlığın dış kaynaklı olması gerekir. Dünyada geçirdiğim süre boyunca, edinmem gerekenleri tahmin ediyor ve onları listeden siliyorum. Geri kalan herşey benim için dış kaynaklıdır.
Bunun kanıtları ne? Aslında çok net bir örnek var, bu örnekte, kendi kendime ürettiğim bir his başka biri tarafından üretilenden daha farklı hissettiriyor. Size en kesin örneği vererek başlayacağım: gıdıklanmak. Uzun zamandır biliniyor ki, başkaları sizi gıdıklayabilirken siz kendi kendinizi gıdıklayamazsınız Ama bunun sizde varolan sinirsel simülatörde denenmiş ve listeden silinmiş olduğu söylenmez. Bu probleme robot teknolojisini uygulayarak 21. yüzyılın deneylerine ulaşabiliriz. Elimizde bir robota bağlı olan bir çubuk var ve bu çubuklar ileri-geri hareket ettirilecekler. Sonra biz bunu bilgisayar yoluyla takip edip başka bir robotu kontrol etmek için kullanacağız, ve bu son robot başka bir çubukla avcun içini gıdıklayacak. Ve sonra deneklerimiz gıdıklanmakla alakalı bir kaç değerlendirme yapacaklar.
Size çalışmanın bir parçasını göstereyim. Burada robotları aldık, ama temel olarak denekler sağ kollarını ileri-geri hareket ettiriyorlar. Bir zaman aralığından sonra bunu diğer kolla da yaptırdık. Hiçbir zaman aralığı olmadan, ya da saniyenin onda ikisi-onda üçü gibi zaman aralıklarında sadece ışık avcunuzu gıdıklayabilir, Buradaki önemli nokta sağ kol her zaman aynı şeyi yapıyor -- sinüsoidal hareketini. Sol el hep aynı ve sinüsoidal gıdıklamayı gerçekleştiriyor. Oynadığımız şey tamamiyle bir tempo nedensellik ilişkisi. Ve sıfırdan 0.1 saniyeye geçtiğimizde daha gıdıklayıcı oluyor. 0.1'den 0.2'ye gittiğinizde sonunda daha da gıdıklayıcı oluyor Ve bir saniyenin 0.2'sinde siz hiçbir şey yapmadan sizi gıdıklayan robot için eşit gıdıklayıcılıkta oluyor. Yani bu iptalden ne sorumluysa tempo nedenselliği ile sıkı bir ilişki içerisinde. Bu örneğe dayalı olarak, kendimizi şuna inandırdık ki beyin kesin tahminler yapıyor ve bunları hislerden siliyor
Şimdi itiraf etmem gerekir ki bunlar labratuvarımın en kötü çalışmaları. Çünkü avuçtaki gıdıklanma hissi gelir ve gider, çok sayıda deneğe ihtiyacınız vardır ve bu yıldızlar onları önemli kılar. Bu nedenle çok daha nesnel bir yöntem arıyoruz ki bu durumu değerlendirebilelim. Ve bu zaman zarfında iki tane kızım oldu. Çocuklarınız arka koltukta iken uzun yolculuklara çıktığınızda şunu farkedersiniz, kavga ederler -- bu kavgalar birinin ötekine bir şey yapması ve diğerinin karşılık vermesi ile başlar, ve hemen kızışır. Ve çocuklar güç gösterimi ile kızışan kavgalara girmeye eğilimlidirler. Çocuklarıma durmaları için bağırdığımda, bazen bana her ikisi de der ki o bana daha sert vurdu.
Şunu biliyorum ki benim çocuklarım yalan söylemez, bu yüzden bir sinir bilimcisi olarak düşündüm ki, şunu açıklayabiliyor olmam önemliydi; nasıl birbiri ile tutarsız gerçekler söyleyebiliyorlar. Ve gıdıklama çalışmasına dayanarak bir tez öne sürdük, buna göre bir çocuk diğerine vurduğunda, hareket emrini üretiyorlar. Duyusal sonuçlarını tahmin ediyorlar ve çıkarıyorlar. Bu yüzden de vurdukları kişiye daha az sert vurduklarını zannediyorlar -- tıpkı gıdıklamada olduğu gibi. Ancak vuruşu hisseden pasif kişi böyle bir tahmin yapmıyor ve vuruşu tamamiyle hissediyor. Yani eğer onlar hissettikleri güç ile karşılık verirlerse, ilk kişi vuruş gücünün arttığını sanıyor.
Ve bunu labratuvarda test etmeye karar verdik (Gülüşmeler) Tabii ki çocuklarla ya da birbirine vurmayı esas alarak çalışmıyoruz. ama kavram benzer. İki yetişkin alıyoruz. Onlara bir oyun oynayacaklarını söylüyoruz. Ve işte burda karşılıklı oturan birinci ve ikinci oyuncular. Ve oyun çok basit. Bir motor, ufak bir kaldıraç ve güç nakledici ile başladık. Bu motoru birinci oyuncunun parmaklarına güç vermek için kullanıyoruz, üç saniye sürüyor ve duruyor. Ve bu oyuncuya deniyor ki bu gücün şiddetini hatırlayın ve diğer parmağınızı kullanarak aynı gücü diğer oyuncunun parmağına bir güç nakledici aracılığıyla uygulayın -- ve yapıyorlar. Ve ikinci oyuncuya bu gücü hatırlaması, diğer elini aynı gücü geri uygulamak için kullanması söyleniyor. Ve bu şekilde hissettikleri gücü sırayla tekrar geri uyguluyorlar.
Önemli bir detay, oyuncular oyunun kuralları hakkında ayrı odalarda bilgilendiriliyorlar. Yani dğer oyuncunun hangi kurallarla oynadığını bilmiyorlar. Ölçtüğümüz şu; her bir kadamedeki gücün şiddeti. Ve başladığımız noktaya bakacak olursak, bir Newton'ın çeyreği şiddetinde başlıyor, birkaç aşama sonra, şu kırmızı noktaya ulaşıyor. Ve bütün çiftlerde şunu gördük ki -- her oyuncu her seferinde gücü %70 oranında arttırıyor. Yani bu demek oluyor ki bunu yaparken -- bu ve yaptığımız diğer çalışmalara dayanarak -- beyin duyusal sonuçları iptal ediyor ve ürettiği gücün şiddetini hafife alıyor. Bu tekrar gösteriyor ki beyin tahminler yapar ve temel hükümleri değiştiriyor. Yani çıkarımlar yaptık, tahminler yaptık, ve şimdi hareket üretmeliyiz. Ve Bayes'in kuralı der ki, inançlarım doğrultusunda, hareket bir anlamda optimal olmalı.
Ancak bir sorunumuz var. Görevler semboliktir -- içmek istiyorum, dansetmek istiyorum -- ama hareket sistemi 600 kası belli aralıklarla kasmak zorundadır. Ve görev ile hareket sistemi arasında büyük bir boşluk bulunmaktadır. Yani bu sonsuz sayıda farklı şekilde birleştirilebilir. Yalnız bir noktadan diğer bir noktaya olan bir hareketi düşünün. Bu iki yolu sınırsız sayıda yol arasından seçebilirim. Belirli bir yol seçtikten sonra, Elimi o yol üzerinde sonsuz sayıda farklı eklem düzenlemeleri ile tutabilirim. Ve kolumu belirli bir eklem düzenlemesi ile ya çok katı ya da gevşek tutabilirim. Yani inanılmaz derecede fazla seçeneğim var. Şimdi ortaya çıkıyor ki, bizler aşırı derecede stereotipik varlıklarız. Genelde aynı yolu takip ederek hareket ediyoruz.
Sonuçta ne kadar standart olduğumuz ortaya çıkar, beynimiz standart hareketi deşifre etmek için kendini sinirsel devreye adamıştır. Yani birkaç nokta alır ve onları biyolojik hareketle ilişkilendirirsem, beyninizin devresi hemen ne olduğunu algılayacaktır. Şimd burada hareket eden bir sürü nokta var. Ama bu insanın ne yaptığını anlarsınız. mutlu mu, mutsuz mu, yaşlı mı, genç mi -- çok fazla bilgi. Eğer bu noktalar bir yarış devresindeki arabalar olsaydı, ne olduğu hakkında hiçbir fikriniz olmazdı.
O zaman neden belli şekillerde hareket ediyoruz? Şimdi aslında ne olduğu hakkında düşünelim. Belki de tam olarak aynı şekilde hareket etmiyoruz. Belki de popülasyon içinde çeşitlilik var. Ve belki diğerlerinden daha iyi hareket edenler çocuklarını sonraki nesillere taşımakta daha şanslı olacaklar. Yani evrimsel boyutta, hareketler daha iyiye gider. Ve belki hayatta hareketler öğrenme aracılığıyla gelişir.
Peki bir harekete iyi ya da kötü derken neyi kastediyoruz? Düşünün ki ben bu topu durdurmak istiyorum. Topa giden iki olası yol var. Eğer sol elin yolunu seçersem, gerekli olan gücü zamanın bir fonksiyonu olarak kaslarımdan birinde uygulayabilirim. Ama buna eklenen bir gürültü var. Yani aslında bu istediğim güzel ve akıcı hareketle elime geçen çok gürültülü bir versiyon. Aynı emri bir çok defa verirsem, Her seferinde farklı bir gürültülü versiyona ulaşırım, çünkü gürültüler değişir. Yani size burada şunu gösterebilirim, o yolu seçtiğimde hareketin çeşitliliği nasıl evrilir. Eğer hareket etmek için farklı bir yol seçersem -- örneğin sağ tarafta -- o zaman farklı emir, farklı gürültüler oluşacaktır, gürültülü bir sistemde oynamak oldukça karışıktır. Emin olabileceğimiz tek şey çeşitlilik farklı olacaktır. Eğer şu şekilde hareket edersem, farklı hareket seçeneklerine kıyasla daha az bir çeşitliliğe ulaşırım. Yabi bu ikisi arasında karar vermem gerekirse, sağ tarafı tercih ederim çünkü orası daha az değişkendir.
Ve temel fikir şu ki hareketlerinizi planlamak istersiniz, bu şekilde gürültünün olumsuz sonuçlarını azaltmaya çalışırsınız. Ve elde edilen bir sezgi şudur, burada gösterdiğim gürültünün miktarı ve çeşitliliği aslında güç büyüdükçe artar. Yani kural olarak büyük güçlerden kaçınmaya çalışırsınız. Bunu kullanarak şunu göstermiş oluyoruz ki çok sayıda veriyi açıklayabiliriz -- insanlar hayatları boyunca hareketlerini planlamaktadırlar, böylelikle gürültünün olumsuz sonuçlarını azaltmayı amaçlarlar.
Umarım beynin orda olduğuna sizi ikna etmişimdir, ve hareketlerimizi kontrol etmek için evrildiğine. Ve bunu nasıl yaptığımız entellektüel bir meydan okumadır. Ama aynı zamanda hastalıklar ve rehabilatasyonla alakalıdır. Hareketi etkileyen çok sayıda hastalık vardır. Umut ediyorum ki eğer hareketi nasıl kontrol ettiğimizi anlarsak, bunu robot teknolojisine yansıtabiliriz. Ve son olarak size hatırlatmak istiyorum ki, hayvanların çok basitmiş gibi gözüken görevleri yaparken gördüğünüzde, beyinlerinin içinde olanların karmaşıklığı oldukça çarpıcıdır.
Çok teşekkür ederim.
(Alkışlar)
Chris Anderson: Dan, sana hızlı bir soru. Yani sen bir hareket şovenistisin. Bu şu mu demek oluyor, beynimizle ilgili olduğunu sandığımız diğer şeyler -- rüya görmek, bir şeyi arzulamak, aşık olmak ve bunun gibi birçok şey -- asında bir yan ürün, birer kaza mı?
DW: Hayır, hayır, aslında bence onların tümü önemli, bizi aynı hareketi yeniden üretebilmeye yönelik doğru davranışa yöneltirler. Yani inanıyorum ki his ve hafıza üzerine çalışan insanlar bazen çocukluk anılarını neden sakladığımızı farketmezler. Mesela çocukluğumuzun büyük bir kısmını unutmamız olağandır, çünkü hayatımızın geri kalanındaki hareketlerimizi etkilemez Sadece hareketlerinizi gerçekten etkileyecek şeyleri saklama ihtiyacı duyarsınız.
CA: Yani diyorsun ki beyin ve genel anlamda bilinç üzerinde düşünen insanlar hareket bu oyunun neresinde diye düşünerek derinleşebilirler?
DW: Yani insanlar örneğin şunu bulmuştur neden görme duyumuz olduğunu farketmeden görme duyusu üzerine çalışmak bir hatadır. Görme duyusunu hareket sistemimizin onu nasıl kullanacağını düşünerek çalışmalısınız. Ve bu şekilde düşündüğünde onu çok farklı kullandığını görebilirsiniz
CA: Evet, bu gerçekten etkileyiciydi. Çok teşekkür ederiz.
(Alkış)