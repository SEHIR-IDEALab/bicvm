Çılgınlıklardan bahsedelim. Beatles çılgınlığıyla başlayalım. İsterik gençler. bağırıp çağırıyorlar; mahşer. Spor çılgınlığı. Sağır edici kalabalık. Herşey bir amaç için: Topu ağa sokmak. İşte, dini çılgınlık. Kendinden geçmeler. Ağlamalar. Hezeyanlar. Çılgınlıklar güzel olabilir. Çılgınlıklar telaşlandırıcı olabilir. Veya, çılgınlıklar ölümcül olabilir.
Dünyada yeni bir çılgınlık ortaya çıktı. İngilizce öğrenme çılgınlığı. Dinleyin: Çinli öğrencilerin İngilizce'yi bağırarak öğreniyor.
Öğretmen: ... değiştireceğim!
Öğrenciler: Hayatımı değiştireceğim.
Öğretmen: Ana-babamı düş kırıklığına uğratmak istemem.
Öğrenciler: Ana-babamı düş kırıklığına uğratmak istemem.
Öğretmen: Ülkemi asla düş kırıklığına uğratmak istemem.
Öğrenciler: Ülkemi asla düş kırıklığına uğratmak istemem.
Öğretmen: En önemlisi ... Öğrenciler: En önemlisi ...
Öğretmen: ... kendimi düş kırıklığına uğratmak istemem.
Öğrenciler: ... kendimi düş kırıklığına uğratmak istemem.
Jay Walker: Dünya üzerine kaç insan İngilizce öğrenmeye gayret ediyor? İki milyar.
Öğrenciler: Bir tişört. Bir elbise.
Jay Walker: Güney Amerika'da, Hindistan'da, Güneydoğu Asya'da, ve en fazla da Çin'de. Çin'de öğrenciler, kanunen, İngilizce'yi 3. sınıfta öğrenmeye başlıyorlar. Bu yüzden, bu yıl içinde, Çin dünyanın İngilizce konuşulan en büyük ülkesi olacak. (Kahkaha) Niye İngilizce? Tek bir kelimeyle ifade edersek: Fırsat. Daha iyi bir hayat, bir iş, eğitim masrafları, veya masaya daha iyi yemek koymak için fırsat. Bir öğrencinin, üç tam gün boyunca dev bir sınava girdiğini hayal edin. Bu tek sınavdaki puanı, kelimenin tam anlamıyla geleceğini belirliyor. Hazırlanmak için, 3 yıl boyunca günda 12 saat çalışıyor. Toplam notunun %25'i İngilizce'den geliyor. Bu sınavın adı Gaokao, ve Çin'de 80 milyon lise öğrencisi bu eziyetli sınava girdi. Eğer ilk elden görmezseniz, İngilizce öğrenme isteğinin şiddetini hayal etmek güç.
Öğretmen: Mükemmel! Öğrenciler: Mükemmel!
Öğretmen: Mükemmel! Öğrenciler: Mükemmel!
Öğretmen: Mükemmel İngilizce konuşmak istiyorum.
Öğrenciler: Mükemmel İngilizce konuşmak istiyorum.
Öğretmen: Mükemmel İngilizce... Öğrenciler: Mükemmel İngilizce:
Öğretmen: ... konuşmak istiyorum. Öğrenciler: ... konuşmak istiyorum.
Öğretmen: Hayatımı değiştirmek istiyorum.
Öğrenciler: Hayatımı değiştirmek istiyorum.
Jay Walker: Peki, İngilizce çılgınlığı iyi mi, kötü mü? İngilizce, bütün diğer dilleri yıkacak bir tsunami mi? Hiç öyle görünmüyor. İngilizce dünyanın ikinci dili. Yerel diliniz, hayatınızdır. Ama İngilizce'yle daha geniş bir muhabbete katılabilirsiniz. Küresel sorunlarla ilgili küresel bir muhabbete katılabilirsiniz. İklim değişikliği veya yoksulluk gibi küresel sorunlarla ilgili muhabbete katılabilirsiniz. Veya açlık veya hastalıklarla ilgili muhabbete katılabilirsiniz. Dünyada başka evrensel diller de var. Matematik, bilimin dili. Müzik, duyguların dili. Şimdi de İngilizce, sorun çözme dili olmaya doğru ileriyor. Bu Amerika ittirdiği için değil, dünya onu bu yöne çektiği için oluyor. İngilizce çılgınlığı bir yol ayrımında. Şehirlerimize elektrik gelmesi, veya Berlin duvarının yıkılışı gibi, İngilizce, daha iyi bir gelecek için umut ifade ediyor. Dünyanın ortak sorunlarını çözmek için ortak bir dilinin olacağı bir gelecek için umut ifade ediyor.
Çok teşekkür ederim. (Alkış)