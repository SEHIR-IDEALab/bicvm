Ben pediyatrik kanser doktoru, ve kliniksel uzmanlığımın kemik iliği nakli olan Standford Üniversitesi'nde kök hücre araştırmacısıyım. Jill Bolte Taylor 'ın geçen yılki sunumundan esinlenerek buraya bir insan beyni getirmedim ama bir litre kemik iliği getirdim. Bizim için kemik iliği, aslında çoğunlukla lenfoma, lösemi ve bunun gibi diğer ileri düzey hastalığı olan onbinlerce hastanın hayatını kurtarma aracıdır.
Şimdi, birkaç yıl öncesine gidelim, Standford'da ilik nakli araştırma grubundayım. Ameliyat oldasındayım. Yanımda Bob var, kendisi gönüllü donor. Onun iliğini lösemili bir çocuğun hayatını kurtarmak için ülkenin bir diğer tarafına göndereceğiz. Pekii bu iliği nasıl nakledeceğiz? Tüm ameliyathane ekibi, genel anestezi, hemşireler ve öbür yanımda diğer bir doktor, hepsi hazır. Bob ameliyat masasında ve şöyle, pek de büyük olmayan küçük bir iğne alıyoruz. Ve temelde şunu yapıyoruz : Bunu yumuşak dokunun içine koyuyoruz ve sert kalça kemiğine yani tuchus'a- bu teknik bir terim- batırıyoruz ve her seferinde bir enjektörle 10 ml kadar kemik iliği çekiyoruz. Bunu hemşireye veriyoruz. O da bunu bir kutuya boşaltıyor. Bana veriyor yine. Ve bunu tekrar tekrar yapıyoruz. Genelde yaklaşık 200 defa yapıyoruz . Tabii, işlemin sonunda kolumda ağrı ve elimde nasır oluşuyor. Kalçası, şundan daha beter olan, İsviçre peyniri gibi delik deşik olan Bob'dan bahsetmiyorum bile!
Düşünüyorum da, bildiğiniz gibi, bu prosedür neredeyse 40 yıldır hiç değişmedi. Ve bence bunu yapabilmenin daha iyi bir yolu var. İşte bu noktada, minimal invaziv yaklaşım ve Marrow Miner dediğimiz yeni bir icat aklıma geldi. İşte bu. Marrow Miner'ın nasıl çalıştığı burada gösteriliyor.
Hastamız her zamanki hasta. Kemiğe defalarca girmek yerine, sadece kalçanın ön ya da arka kısmından bir kez giriyoruz. Elimizde hareket edebilen, özel tel halka başlığıyla desteklenen bir kateter var. Bu, alınacak iliğin içinde kalır ve hareket ettikçe, kalçanın kontürünü izler. Dolayısıyla çok hızlı bir şekilde sadece bir delikten bol miktarda iliği çekmenizi ya da çıkarmanızı sağlar. Aynı girişten pek çok geçiş yapabiliriz. Hiçbir robota gerek yok. Demek istediğim, Bob'un kalçasına sadece bir iğneyle girilebilinir, lokal anestezi yapılır ve bu ilik nakli ayakta tedavi şeklinde yapılabilinir.
Size bir kaç prototip yaptım. Standford'da az bir burs aldım ve biraz bu konuda araştırmalar yaptım. Ekip arkadaşlarım bu teknolojiyi üretti. Ve son olarak da iki büyük hayvan ve domuz deneyleri yaptık. Hepimizi şaşırtan şu sonucu aldık: Sadece kemik iliği değil; aynı zamanda Marrow Miner'la normal bir aletle kıyaslandığında, ilikte 10 kat daha fazla kök hücre aktivitesi gerçekleştirmiştik. Bu icat FDA (Amerikan Gıda ve İlaç İdaresi) tarafından geçen yıl onay aldı.
Bu gördüğünüz canlı bir hasta, dönen kıvrımları izleyen aleti burdan görebilirsiniz. Burada aynı hastada, aynı delikten iki geçiş olacak. Bu ayakta tedaviyle, lokal anestezi uygulanarak gerçekleşti. Ve yine burada aynı hastaya klasik yöntemle sağlanan kök hücreden yaklaşık 3-6 kat daha fazla kök hücre elde ettik.
Peki, bu neden önemli ? Kemik iliği zengin bir yetişkin kök hücre kaynağıdır. Hepiniz embriyonik kök hücreleri duymuşsunuzdur. Büyük bir potansiyelleri var ancak henüz klinik testlerle ispatlanmadı. Yetişkin kök hücre vücudumuzun heryerinde bulunur, kemik iliğimizdeki kan yapıcı kök hücrelerde bunlardandır. Biz bunu 40 yılı aşkın bir süredir bir tür kök hücre terapisi olarak kullanırız. Son on yılda kalp hastalıklarında, damar hastalıklarında, ortopedide, doku mühendisliğinde ve hatta nörolojide Parkinson ve diyabet hastalıklarının tedavisinde kemik iliği kök hücreleri sıklıkla kullanılmıştır.
Bunun sonucunda biz de bu yıl Marrow Miner'ın 2. neslini pazarlamaya başladık. Umudumuz, bununla daha fazla kök hücre elde etmek. Böylelikle daha iyi sonuçlar elde edilecektir. Bu, daha fazla insanı hayat kurtarıcı gönüllü donor olmaya teşvik edecektir. Hatta bu, ilik kök hücrelerinizi siz daha genç ve sağlıklıyken, ileride ihtiyacınız olması durumunda kullanmak üzere depolamınıza olanak sağlayabilir. Ve son olarak --Standford'da heryıl düzenelenen bir toplantıya katılmak üzere biraraya gelen ilik nakliyle yaşama dönenlerin bir fotoğrafı karşınızda. Umarım ki; bu teknoloji gelecekte daha fazla insanın hayatını kurtarmamızı sağlar. Dinlediğiniz için teşekkür ederim.
(Alkış)