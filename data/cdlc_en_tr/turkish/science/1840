Bugün sizlerle konuşmak istediğim konu Kuzey Kutbu'ndaki yüzüşüm bütün dünyanın en kuzey ucundaki yerde Başlamak için en iyisinin merhum babam olduğunu düşünüyorum. O büyük bir öykü anlatıcıydı. Bir olay hakkında öykü anlatabilirdi ve bu yüzden siz o an kendinizi kesinlikle orada hissederdiniz. Ben gençken bana sıklıkla anlattığı öykülerden biri İngiltere'nin ilk atom bombası testiydi. Babam orada bulunmuştu ve bombanın infilakını izlemişti.
Ve dedi ki patlama öyle gürültülü ve ışık o kadar yoğunmuş ki o gözlerini korumak için yüzünü elleriyle kapatmak zorunda kalmış. Ve dedi ki aslında parmaklarının x-ray'ini görebiliyormuş çünkü ışık o kadar parlakmış. Ve ben biliyorum ki o atom bombasının infilakını izlemek babam üzerinde çok çok büyük bir etki oluşturmuştu. Gençken her tatilimi ulusal parkta geçiriyordum. Benimle yapmaya çalıştığı şey, bana ilham vermekti dünyayı korumak için, ve dünyanın ne kadar kırılgan olduğunu göstermek için.
Ayrıca büyük kaşiflerden de bana bahsetti. Tarihi severdi. O güney kutbuna bütün yol boyunca yürüyen Kaptan Scott'ın hikayesini anlatırdı. Ve Everest dağına tırmanan Sir Edmund Hillary hakkında da. Ve bu yüzden düşünüyorum da sadece 6 yaşından beri kutup bölgelerine gitmenin hayalini kuruyordum. Ben cidden Kuzey Kutup bölgesine gitmeyi istedim. Orada beni oraya çeken bir şey vardı. Ve, evet, bazen bir hayalin gerçekleşmesi uzun zaman alır. Fakat 7 yıl önce kuzey kutup bölgesine gittim ilk defa. Ve son 7 yıl içinde oraya her yeniden gidişim çok güzeldi. Ben o yeri çok seviyorum.
Fakat o yerin bütün tanımların ötesinde değişimini gördüm sadece çok küçük bir zaman içerisinde. Beslenmek için çok çok ince buzların üzerinde yürüyen kutup ayılarını gördüm. Çok hızlı bir şekilde erimekte olan buzdağlarının önünde yüzdüm. Ve bununla birlikte her yıl, gittikçe azalan deniz buzu gördüm. Ve dünyanın orada neler olup bittiğininden haberdar olmasını istiyorum.
Yüzüşümden önceki iki yıl içerisinde kuzey kutup bölgesindeki deniz buz örtüsünün yüzde 23'ü eriyip gitti. Ve gerçekten dünya liderlerinin yakalarını sallamak istiyorum onların neler olup bittiğini anlamasını istiyorum. Bu yüzden bu sembolik yüzüşü yapmaya karar verdim, dünyanın tepesinde, buzlarla donmuş olması gereken, fakat şimdi süratle erimekte olan bir yerde. Ve mesaj çok açıktı. İklim değişikliği gerçek ve bizim bu konuda bir şeyler yapmamız lazım. Ve bunu şu an şimdi yapmalıyız.
Evet, Kuzey Kutbu'nda yüzmek yapılacak sıradan bir şey değil. Demek istediğimi şu şekilde arz edeyim. 27 derece normal kapalı bir yüzme havuzunun sıcaklığıdır. Bu sabah, İngiliz TV'nin söylediği sıcaklık 18 derece. Titanik'ten düşen yolcular sadece 5 derece sıcaklığındaki suyun içine düştüler. Saf su sıfırda donar. Ve kuzey kutbunda su eksi 1,7 dir. Boktan şekilde buz kesiyor. (Kahkahalar) (Alkışlar) Üzgünüm fakat onu tarif eden başka bir yol yok. (Kahkaha)
Ve ben bu yüzden etrafımda olağanüstü bir takımı bir araya getirmek zorundaydım bana bu konuda yardım etmeleri için. 10 milletten 29 insanla bu takımı meydana getirdim. Bazı insanlar yüzmenin tek kişilik bir spor olduğunu düsünüyor, sadece denize dalar ve ilerlersiniz. Benim için gerçekten daha öte olamazdı. Sonra gittim ve muazzam derecede eğitim yaptım. Buzlu suda yüzmek, ileriye ve geriye doğru.
Fakat en önemli şey zihnimi eğitmekti maydana gelecek şeylere kendimi hazırlamak için. Ve ben yüzüşü gözümde canlandırmalıydım. Başlangıçtan bitişe bütün yoluyla onu görmeliydim. Ağzımın içinde tuzlu suyu tatmalıydım. Koçumun benim için bağırdığini görmeliydim, "Haydi Lewis! Haydi! Yavaşlama!" Ve böylece aklımda Kuzey Kutbu'nda tam anlamıyla yüzlerce ve yüzlerce kez yüzdüm.
Ve bir yıllık eğitimden sonra hazır olduğumu hissettim. Bu yüzüşü yapabileceğimden emin olduğumu hissettim. Böylelikle kendim ve takımda 5 üye Kuzey Kutbu'na gitmekte olan bir buzkıran gemisine takıldık. Ve dördüncü günde 5 dakikalık hızlıca bir test yüzüşü yapmaya karar verdik. Daha önce hiç eksi 1,7 derecedeki bir suda yüzmemiştim çünkü bu tarz koşullarda eğitim yapmak nerdeyse imkansızdır. Böylece gemiyi durdurduk. Hepimiz buzun üzerine indik, ve ben sonra yüzüş kıyafetimi giydim ve suya daldım.
Hayatımda hiç o dakikaki gibi bir şey hissetmemiştim. Zorlukla nefes alabiliyordum. Nefes darlığı çektim Son derece soluk soluğa kaldım ve saniyeler içerisinde ellerim uyuştu. Ve çelişki şu ki siz donmakta olan soğuk bir sudasınız fakat aslında siz yanmaktasınız. Yapabildiğim kadar 5 dakika boyunca yüzdüm. Sudan güç bela çıkmaya çalıştığımı hatırlıyorum. Buzun üzerine tırmandım. Ve yüzücü gözlüğümü çıkardığımı ve tam bir şok içerisinde ellerime baktığımı hatırlıyorum çünkü parmaklarım o kadar kabarmışlardı ki sosis gibiydiler. Ve yine o kadar kabarmışlardı ki onları bitiştiremiyordum.
Olan şuydu, biz kısmi olarak sudan oluşuyoruz ve su donduğunda genişler. ve gerçekte olan şuydu parmaklarımdaki hücreler donmuş ve genişlemişti. Ve onlar şişerek patlamıştı. Ve ben işte öyle bir ızdırap içerisindeydim. Derhal gemiye koşuşturdum ve sıcak bir duşa girdim.
Ve o sıcak duşun altında beklediğimi ve parmaklarımı eritmeye çalıştığımı hatırlıyorum. Ve düşündüm de, iki günlük zaman içerisinde bu yüzüşü Kuzey Kutbu'nda yapacaktım. Kuzey Kutbu'nda bir kilometre boyunca 20 dakikalık bir yüzüşü deneyecek ve yapacaktım. Ve gençliğimden bu yana babamla hayalini kurduğum bu rüya pencereden kaçıyordu. Bunun gerçekleşmesine imkan yoktu. Sonra duştan çıktığımı ve ellerimi bile hissedemediğimi hatırlıyorum Ve bir yüzücü olarak sizin ellerinizi hissetmeye ihtiyacınız var çünkü suyu kavrayabilmeniz ve onu sizinle birlikte itebilmeniz gerekiyor.
Ertesi sabah uyandım ve acayip kasvetli bir durumdaydım. Ve aklıma gelen tek şey Sir Ranulph Fiennes idi. Onu tanımayanlarınız için, o büyük bir kaşiftir. Birkaç yıl önce Kuzey Kutbunu kayakla kat etmeyi denedi. Kazayla buz katmanı arasında suya düştü. ve o suda sadece 3 dakika sonra o suda sadece 3 dakika sonra kendisini çıkarmayı başardı. Ve elleri o kadar kötü kangren olmuştu ki İngiltere'ye dönmek zorunda kaldı. Yerel bir hastaneye gitti ve orada ona dediler ki "Ran, bu parmakları kurtarabilmenin hiçbir ihtimali yok. Aslında onları ameliyatla almamız gerekecek." Ve Ran alet edevatlarının buluduğu kulübesine gitmeye ve bir testere alıp onu kendisi yapmaya karar verdi.
Ve benim tek düşünebildiğim, eğer Ran'a 3 dakikada bu olduysa ve ben ellerimi 5 dakika sonra hissedemiyorsam ya 20 dakikayı denersem ne biçim bir şey olacak. En iyi ihtimalle bazı parmaklarımı kaybedecektim. En kötüsü ise, aklıma bile getirmek istemedim. Kuzey kutbuna doğru yüzen buz kütlelerinin arasında sefere devam ettik.
Ve en yakın arkadaşım David neler düşündüğümü anladı. Ve bana yaklaştı ve dedi ki, " Lewis, 18 yaşından beri seni tanıyorum. Seni yakinen tanıyorum ve biliyorum ki Lewis, bütün kalbimle inanıyorum ki, sen bu yüzüşü başaracaksın. Sana inanıyorum Lewis. Senin nasıl eğitimlerini gördüm. Ve senin bunu niçin yaptığının farkındayım. Bu çok önemli bir yüzme. Biz tarihte çok çok önemli bir dakikada duruyoruz. Ve sen burada bir sembolik yüzüş gerçekleştirecek ve dünya liderlerinin yakalarını sallamaya çalışacaksın. Lewis, oraya gitme cesaretini göster çünkü biz oranın her anında seni kollayacağız."
Ve onun öyle söylemesinden son derece güven aldım, cünkü beni çok iyi tanıyordu. Böylece seferimize devam ettik ve Kuzey Kutbu'na vardık. Ve gemiyi durdurduk, ve burası bilim adamlarının tam olarak öngördüğü gibiydi. Her tarafta açık deniz parçacıkları vardı. Kabinime indim ve yüzme kıyafetimi giydim. Sonra doktor, iç vücut sıcaklığını ve kalp hızını ölçen bir monitörü kayışla göğsüme bağladı. Ve sonra buzun üzerinde yürüdük.
Buzun içine doğru baktığımı hatırlıyorum ve orada büyük beyaz buz kütleleri vardi, ve su tamamiyle siyahtı. Daha önce hiç siyah su görmemiştim. Ve 4.200 metre derinlikteydi. Sonra kendime dedim ki, "Lewis, ne sağa ne de sola bak. sadece ileri doğru yol al ve devam et." Ve şimdi size orada buzun üzerinde neler olduğunu gösteren kısa bir video izlettirmek istiyorum.
Video: Şimdi limandan ayrılıyoruz ve bu aşamada herhangi biri zihnen tereddüt edebilir. Burada her şey gri ve çok soğuk gözüküyor, İlk kutup ayımızı biraz önce gördük. Tam anlamıyla fevkaladeydi. Bir anne ve bir yavru. Ne kadar güzel bir manzara. Ve 30, 40 yıl sonrasını düşününce soyları tükenmiş olacak. Çok ürkütücü, çok çok ürkütücü bir düşünce. En sonunda Kuzey Kutbu'ndayız. Buraya gelmek aylardır hayalini kurduğumuz şeydi. Yıllarca süren eğitim, plan ve hazırlık. Bir iki saat içinde buraya girecek ve yüzüşümü gerçekleştireceğim. Biraz ürkütücü ve dokunaklı. Amundson, hazır mısın? Dalışa 10 saniye. Dalışa 10 saniye. Gözlükleri çıkar. Gözlükleri çıkar.
Adam: Ayakkabıları al. Ayakkabıları al. Aferin Lewis. Başardın. Sen başardın Lewis! Başardın. Başardın adamım!
Lewis Pugh: Bunu nasıl yaptık?
Adam: Akıntıya karşı! Akıntıya karşı başardın!
(Alkışlar)
Lewis Pugh: Teşekkür ederim. Çok teşekkür ederim. (Alkışlar) Çok teşekkür ederim.
İzleyici: Tekrar! (Kahkahalar)
Lewis Pugh: Birkaç şey söyleyerek konuşmamı sonlandırmak istiyorum. Ellerimi yeniden hissetmek 4 ay sürdü. Fakat değdi mi? Evet, kesinlikle değdi. Şimdi Kuzey Kutup bölgesinde meydana gelmekte olan şeylerden haberdar olmayan sayısı daha da az. Ve insanlar bana soruyorlar, "Lewis, iklim değişikliği hakkında biz ne yapabiliriz?"
Ve onlara diyorum ki; 3 şeyi yapmamız gerektiğini düşünüyorum. Yapmamız gereken ilk şey bu problemi ele avuca gelir lokmalara ayırmak. Video boyunca bütün o bayrakları gördünüz. O bayraklar takımızın geldiği ülkeleri temsil ediyor. Ve eşit şekilde, iklim değişikliği konusunda herbir ülke kendi üzerine düşen parçayı alacak. İngiltere, Amerika, Japonya, Güney Afrika, Kongo. Birlikte hepimiz aynı geminin içerisindeyiz.
Yapmamız gereken ikinci şey ise çok kısa bir süre zarfında ne kadar yol kat etdiğimize geri donüp bakmamız gerekiyor. Ben hatırlıyorum da sadece birkaç yıl öncesinde iklim değişikliği hakkında konuştuğumda insanlar sözümü kesip böyle bir şeyin mevcut bile olmadığını söylüyorlardı. Güney Afrika'nın en yoksul şehirlerinde 10 yaşındaki gençlere verdiğim birkaç düzine konuşmadan daha yeni döndüm. Bir masanın arkasında oturmuş 4 ya da 5 çocuk ve en yoksul koşullar altında bile hepsi bu konuyu çok iyi idrak etmişler. çok iyi idrak etmişler.
Kendimize inanmamız gerekiyor. Şimdi inanma zamanı. Uzun bir yol kat ettik. İyi gidiyoruz. Fakat yapmamız gereken en önemli şey ise düşünüyorum da, hepimiz hayatımızın sonuna doğru yürümeli ve arkamızı dönmeli ve kendimize şu mühim soruyu sormalıyız. Ve o " Ne tür bir dünyada yaşamak istiyoruz, ve hep birlikte sürdürülebilir bir dünyada yaşamayı garanti altına almak için bugün hangi kararları almamız gerekiyor?" Hanımefendi ve beyefendiler, çok teşekkür ederim. (Alkışlar)