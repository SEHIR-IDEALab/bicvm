Eğer şu an okyanuslarda karşı karşıya kaldığımız problemin ne olduğunu anlamak istiyorsanız fiziği olduğu kadar biyolojiyi de düşünmek zorundasınız. Okyanusları çok daha disiplinlerarası bir düşünce tarzıyla incelemediğimiz sürece problemleri çözemeyiz. Şimdi size okyanusta meydana gelen iklim değişimi olaylarıyla ilgili tartışmaları göstereceğim. Deniz seviyesinin yükselişine bakacağız. Okyanusun ısınmasına bakacağız. Listedeki son madde ise okyanusun asitlenmesi olacak. Eğer bana "Seni en çok endişelendiren ne? Seni ne korkutuyor?" diye soracak olursanız, cevabım okyanus asitlernmesi olur. Bu durum sahnedeki yerini son zamanlarda aldı. Bu yüzden buna sonlara doğru biraz zaman ayıracağım.
Bu salondaki birkaç kişi gibi ben de Aralık ayında Kopenhag'taydım. Sanıyorum ki hepimiz bunu bir yandan göz açan ama bir yandan da sinir bozan bir tecrübe olarak değerlendiriyoruz. Bir ara o büyük müzakere salonunda üç - dört saat oturmama rağmen okyanuslarla ilgili tek bir kelime bile duymadım. Aslında kimsenin dikkatini bile çekmiyordu. Ulusal liderlerin konuşmaları sırasında bu konudan bahseden ülkeler, küçük, rakımı düşük ada ülkeleriydi. Ülkelerin alfabetik sırayla yer aldığı bu tuhaf listede, birçoğu deniz sevişyesinin altında kalan Kiribati ve Nauru gibi ülkeler hayli uzun sıraların en arkasında kalmıştı. Yani, müzakere salonunda bir kenara itilmişlerdi.
Sorunlardan biri doğru hedefi bulmak. Hedefin ne olduğu belli değil. Ve eğer açık bir hedefiniz yoksa, bir şeyi nasıl düzelteceğinizi nereden bileceksiniz? Şimdi, "iki derece" meselesini duymuşsunuzdur: sıcaklık seviyesini iki dereceden fazlaya çıkaramayız. Ancak, bu rakamın arkasında çok fazla bilimsel dayanak yok. Atmosferdeki karbondioksit konsantrasyonlarından da bahsetmiştik. 450 mi olmalı? 400 mü? Bu rakamın arkasında da çok fazla bilimsel dayanak yok. Bu rakamların, bu potansiyel hedeflerin, arkasındaki çoğu bilimsel çalışma kara üzerinde yapılan çalışmalara dayanıyor. Okyanusta çalışan ve hedeflerin neler olması gerektiği hakkında kafa yoran insanlar adına diyebilirim ki bu değerler çok daha düşük olmalıdır. Yani okyanussal bir perspektiften bakıldığında 450 haddinden fazla. Bu değerin 350 olması gerektiğine dair zorlayıcı sebepler var. Şu an, atmosferdeki karbondioksitin 390 ppm'deyiz. 450'de durmak için zamanında frenlere basamayacağız ve bu değeri aşacağımızı kabul etmek zorundayız. Tartışmanın konusu bu aşma nereye kadar gidecek ve 350'ye dönme yolu nedir etrafında dönmelidir.
Şimdi, durum neden bu kadar karışık? Bazı şeyleri neden daha iyi bilmiyoruz? Sorun şu ki iklim sisteminde oldukça karışık güçler var. İklim değişikliğinin binbir türlü doğal nedeni vardır. Hava-deniz etkileşimi var mesela. Burada, Galapagos'ta, El Nino ve La Nina'nın etkisi altındayız. Ancak büyük bir El Nino gerçekleştiğinde tüm gezegen ısınıyor. Volkanlar, atmosfere aerosol salınımı yapar. Bu iklimimizi değiştirir. Okyanuslar, gezegendeki değiştirebilinir ısının çoğunu barındırırlar. Bu yüzden okyanus üst sularının dipteki suyla nasıl karıştığını etkileyen her şey gezegendeki okyanusları da değiştirir. Biliyoruz ki solar çıkış her zaman aynı değil. Yani tüm bunlar iklim değişikliğinin doğal nedenleri. Öte yandan iklim değişikliğinin insan kaynaklı nedenleri de var. Toprak yüzeyinin karakteristiğini değiştiriyoruz, yansıtıcı özelliğini. Kendi aerosolümüzü atmosfere enjekte ediyoruz ve karbondioksit dışında iz bırakan başka gazlarımız var; metan, ozon, sülfür ve azotoksit.
Durum böyle. Basit bir soruymuş gibi görünüyor. İnsanoğlu tarafından üretilen karbondioksit, gezegenin ısınmasına yol açıyor mu? Bu soruyu cevaplamak için, karbondioksite açık bir sıfat kazandırmak için değişimin diğer tüm etkenlerini de bilmeniz gerekir. Ancak gerçek şu ki bunların hepsi hakkında oldukça çok bilgiye sahibiz. Biliyorsunuz, binlerce bilimadamı bu insan kaynaklı ve doğal kaynaklı nedenleri anlamak için çalışıp duruyor. Aslında bu çalışmalar işe yarıyor ve diyebiliriz ki "Evet, karbondioksit şu an gezegenin ısınmasına yol açıyor." Şimdi doğal değişkenliği araştırmak için birçok yolumuz var. Şimdi size bununla ilgili birkaç örnek göstereceğim.
Bu, Antarktika'daki son üç ayımı içinde geçirdiğim gemi. Bilimsel sondaj gemisi. Aylarca uzakta oluyoruz ve iklim değişikliğiyle ilgili ipuçları veren tortuları ele geçirmek için deniz yatağını sondalıyoruz. Sera geleceğimizi anlamanın yollarından biri de bugünün iki katı karbobdioksite sahip olduğumuz son periyoda doğru zamanda sondaj yapmaktır. İşte bu gemiyle yaptığımız şey tam da buydu. Bu Güney Kutup Dairesi'nin güneyi. Bir hayli tropik görünüyor. Bir gün deniz çok sakindi ve hava güneşliydi ben de bu sayede gemiden aşağı inebilmiştim. Çoğu zaman böyle görünüyordu. Dalgaların 15,5 metreye çıktığı, yolculuğun büyük bölümü ortalama 40 km/s olmasıyla birlikte 130 veya 150 km/s ulaşan rüzgarlarla karşılaştık.
Bu yolculuk yeni bitti, ve bu yüzden şu an size çok fazla sonuç gösteremem. Ancak, bir yıl geriye, dahil olduğum başka bir sondaj seferine gideceğiz. Bu keşif seferi, Ross Powell ve Tim Naish liderliğindeydi. ANDRILL projesi. Gezegen üzerindeki yüzen en büyük buz tabakasına ilk sondaj deliğini açmıştık. Bu çılgınca bir şey, tüm sondaj, takımı sıcak tutmak için battaniyelere sarınmış, -40 derecede sondaj yapılıyor. Ross Denizi'nde sondaj yaptık. Sağ taraftaki, Ross Denizi Buz Şelfi. Alaska kadar büyük bu devasa buz tabakası Batı Antarktika'dan geliyor. Şimdilerde Batı Antarktika, buzun 2000 metre kadar derinlikteki deniz tabanına oturduğu kıtanın parçası. Bu buz tabakası kısmen yüzüyor ve okyanusa, okyanus ısına maruz kalıyor.
Antarktika'nın endişelendiğimiz kısmı işte tam burası. çünkü bir kısmı yüzüyor, ve tahmin edebileceğiniz gibi deniz seviyesi birazcık yükseliyor, buz tabandan yükseliyor, sonra gövdeden ayrılıyor ve kuzeye doğru yüzüyor. Bu buz eridiğinde, deniz seviyesi altı metre kadar yükselecektir. Bu yüzden bunun ne kadar sıklıkla yaşandığını ve bu buzun tam olarak ne kadar hızla eriyebileceğini görmek için zamanda geriye doğru sondaj yapıyoruz. Soldaki görüntüde canlandırması. Önce yüzen bir buz şelfinde yüzlerce metre, sonra 900 metre su ve daha sonra 1,300 metre deniz tabanında sondaj yaptık. Bu, şu ana kadar yapılmış en derin coğrafik sondaj.
Bu projeyi biraraya getirmek yaklaşık 10 yıl sürdü. İşte bulduğumuz şey. Şu an, bu proje üzerinde çalışan 40 bilimadamı var ve insanlar gerçekten bir sürü çok karmaşık ve pahalı analiz yapıyorlar. Hikayeyi en iyi anlatanın bu basit görsel tarif olduğu ortaya çıktı. Biliyorsunuz, derindeki numuden yukarı çıktıkça, çökeltiler arasında bu değişimleri gördük. Burda irili ufaklı çakıl taşları ve bir parça kum var. Bunlar derin denizlerde bulunan maddeler. Buraya ancak bir buz tarafından taşınmışlarsa gelebilirler. Bu sayede burda önce buz şelfi olduğunu anladık. Ve bunun arkasından gelen çökelti bu resimdeki gibi olur. Bu tam anlamıyla harika birşey. Bu çökelti %100 mikroskopik bitkilerin kabuklarından meydana gelmiş. ve bu bitkilerin güneş ışığına ihtiyacı vardır, işte bu çökeltiyi bulduğumuz an burda bir buz olmadığını anladık. Ve bu çakıl taşları ve bitki çökeltileri arasında ve buzla kaplı ve buzla kaplı olmayan sular arasında yaklaşık 35 değişim bulduk.
Bu demek oluyor ki, Ross denizi bölgesindeki bu buz şelfi tam 35 kez erimiş ve yeniden buz haline gelmiş. Ve bu 4 milyon yıl önce olmuş. Böyle birşeyi hiç beklemiyorduk. Hiç kimse güney kutbu buz tabakasının bu kadar dinamik olduğunu tahmin etmemişti. Bunca zaman geçti, Buz tabakası onlarca milyon yıl önce oluştu, ve o zamanda beride orda duruyor. Ve yakın bir geçmişte bu buzun eridiğini ve tekrar donduğunu, deniz seviyesinin 6 metre yükselip alçaldığını biliyoruz.
Peki buna ne sebep oldu? Dünyanın doğal orbit kayması sonucu Güney kutbuna düşen güneş ışığı miktarındaki ufacık değişiklikler sebep oldu. Ama burdaki kilit nokta: Bulduğumuz bir diğer noktada buz tabakasının bir ısı eşiği olduğu, gezegenin bu eşiği geçmeye yetecek kadar ısındığı ki bu ısınma yarım yada bir santigrad, ama gezegendeki bu ısınma buz tabakasının yeniden hareketlenmesine yetti ve kolayca eridi. Ve biliyor musunuz? Geçen yüzyılda ısıyı yetecek kadar artırdık. Şu an pek çoğumuz Güney kutbu buz tabakasının erimeye başladığına ikna olmuş durumda. Bu yüzyılın sonuna doğru deniz seviyesinde 1 yada 2 metrelik bir yükselme bekliyoruz. Hatta dahada yüksek olabilir. Bu durum deniz seviyesinden sadece 1 metre yüksekte olan Kiribati gibi ülkeler için çok ciddi bir durum.
Geçelim Galapagos'ta meydana gelen diğer hikayeye. Bu 1982-83 yılındaki El Nino sırasında ölen solmuş bir mercan. Champion adasından. Bu yaklaşık bir metre yüksekliğindeki Pavona clavus kolonisi. Ve tamamen yosunla kaplanmış. Olan şey bu. Bu mercanlar öldüğünde, anında organizmalar gelir ve ölmüş dış yüzeyi sararak orda yaşamaya başlarlar. Ve ne zaman bir mercan kolonisi El Nino yüzünden ölse arkasında bu kalıcı hatırayı bırakır. Bizde sonra gider bu mercanları inceler ve bunun ne sıklıkla karşımıza çıktığını bulmaya çalışırız. 1980'lerde düşündüğümüz şeylerden birisi gidip Galapogos'taki bu mercanların ana parçasını almak ve bu yok edici olayın ne sıklıkla olduğunu bulmaktı. Ama az önce öğrendiğiniz gibi 1982-1983'te olan El Nino, Galapagos'taki mercanların %95'ini öldürdü. Benzer ölümler 1997-1998'de de oldu. 800 yıl geriye giderek yaptığımız sondaj çalışmasında tüm bunların eşsiz birer olay olduğunu farkettik. Bunlardan başka toplu ölüm olayı görmedik. Yani bu olaylar yakın geçmişimizde meydana gelmişti. Sebebi ya gerçekten canavar gibi olan El Nino'lardı yada küresel ısınma nedeniye oluşan çok güçlü El Nino'ların sonucuydu. Her iki durumda Galapagos adasındaki mercanlar için kötü haber demek.
Burda mercanlardan nasıl numune aldığımızı göreceksiniz. Bu aslında Easter Adası. Ne kadar da büyük. Bu mercan sekiz metre yüksekliğinde. Ve 600 yıldır büyümeye devam ediyor. Şu an Sylvia Earle dikkatimi bu mercana çekti. Sanırım 1994 yılında burda John Laurent ile birlikte dalış yapmış ve ufak bir numune alıp bana göndermişti. Numunenin üzerinde çalışmaya başladığımızda bunun gibi bir mercanı inceleyerek, eski çağlardaki okyanusun ısısını bulabileceğimizi farkettik. Elimizde elmas matkabımız var. Koloniyi öldürmüyoruz, sadece yüzeyinden merkeze girip ufak bir örnek alıyoruz. Merkez bu kireç taşından olan silindirik tüpler halinde çıkıyor. İşte bu metaryali alıp laboratuvarda inceliyoruz. Sağ tarafta mercan merkezlerinden birazını görebilirsiniz.
Tüm Doğu Pasifik Okyanusunu tamamladık. Şimdi aynı şeyi Batı Pasifik Okyanusunda yapmaya başlıyoruz. Galapagos Adaları konusuna sonra tekrar döneceğiz. Şimdi Urbina körfezindeki bu büyüleyici yükseltide çalışıyoruz. Burası 1954 depremi sırasında okyanustan ani bir hızla yaklaşık 6-7 metre yükselen deniz terası. Şu an bu mercan resifinde ıslanmadan yürüyebilirsiniz. Ve eğer zemine doğru ilerlersen işte buda Grandaddy mercanı. 11 metre çapında ve 1584 yılında oluşmaya başladığını biliyoruz. Düşünün bir. Bu mercan, bu sığ sularda 1954'teki deprem olana kadar mutlu mesut büyüyordu.
1584 yılında oluşmaya başladığını mercanların sahip olduğu büyüme halkalarından biliyoruz. Onları kesip merkezi ikiye dilimlediğinizde sonra x-ray ile görüntülediğinizde bu açık ve koyu renkli bantları görürsünüz. Bunlardan her biri bir yıl demek. Bu mercanların yarım senede yaklaşık 1cm. büyüdüğünü biliyoruz. Bu bantları yukarıdan aşağıya sayarız. Bu mercanların diğer bir özellikleri de sahip oldukları muhteşem kimyadır. Mercanı meydana getiren karbonatı ve daha bir sürü başka şeyi analiz edebiliriz. Bu örnekte, oksijenin farklı izotoplarının ölçümünü yaptık. Çıkan oranlar bize su ısısı hakkında bilgi veriyor. Bu örnekte, Galapagos'ta ki bu resifi ısı kaydedicilerle takip ettik ve böylece mercanın içinde büyüdüğü suyun ısısını öğrenmiş olduk. Daha sonra mercandan numune alıp bu oranı ölçüyoruz, gördüğünüz gibi eğriler birbirinin aynısı.
Bu örnekteki adalarda, mercanlar sudaki değişimi kaydeden kaliteli enstrumanlardır. Bizim termometrelerimiz bize sadece 50 yıl öncesine ait bigiyi verebiliyor. Ama mercan bizi yüzlerce binlerce yıl geriye götürebiliyor. İşte bu yüzden yaptığımız şu: Pek çok farklı datayı birleştiriyoruz, ve bunu sadece benim grubum değil dünya genelinde belki 30 grup yapıyor. Bu ısı değişiminin enstrüman kalitesindeki kayıtları yüzlerce yıl geriye gidiyor, biz bunları biraraya getiriyoruz. Bu yapay bir diyagram. Pek çok eğim bulunuyor.
Ama burda olan şey: Gezegenin son bin yıllardaki ısısına bakıyoruz. Burda 5-6 farklı derleme var, ama her bir derleme mercanlardan alınan bu tip yüzlerce örneğin girdisini yansıtıyor. Benzerini buz merkezlerinede yapıyoruz. İç halkayla çalışıyoruz. Ve bu yolla neyin gerçekten doğal olduğunu ve geçen yüzyılda neyin farklı olduğunu keşfettik. Ben bu diyagramı seçtim çünkü çok karmaşık bir görüntüsü var, bundan karmaşığı olamaz. Üzerindeki bazı sinyalleri görebilirsiniz. Kayıtlardan bazıları diğerlerinden daha düşük ısıları gösteriyor. Bir kısmı çok büyük değişkenlik gösteriyor. Ama hepsi bize doğal değişkenliğin ne olduğunu anlatıyor. Bunlardan bir kısmı kuzey yarım küreden, bir kısmıda tüm dünyadan.
Buradan çıkardığımız: Geçmiş binlerce yılda doğal olan şey gezegenin soğuyor olduğuydu. 1900'lere kadar soğuyordu. Ve bu değişkenlik güneş ve El Nino'lardan kaynaklanan dogal bir değişkenlik. Yüz senelik, on senelik ölçeklerdeki değişimlerde büyüklüğü biliyoruz 1 santigrat derecenin 0.2-0.4'ü. Ancak diyagramın sonundaki siyah enstrumental kayda bakın. ısının 2009'da ne kadar yükseldiğini gösteriyor. Bildiğiniz üzere geçen yüzyılda dünyayı yaklaşık 1 santigrat derece ısıttık. ve kaydın doğal olan kısmında son yüzyılda gördüğümüze benzer bir durum yok. İşte bu yaptığımız işin farklı olduğuna dair olan iddiamızın dayanma noktası.
Konuşmamın sonunda okyanus asitlenmesiyle ilgili kısa bir konuşma yapacağım. Çünkü bunu küresel değişimin bir parçası olarak görüyorum, ve sizde ateşli bir küresel ısınma şüphecisi olsanız bile, ki bu gruplada çok sık konuşuyorum, karbondioksidin okyanus içinde çözünme fiziğini reddedemezsiniz. Atmosfere fosil kaynaklı yakıtlarla, çimento ürünleriyle resmen karbondioksit pompalıyoruz. Şimdi bu karbondioksidin 1/3'ü denizde çözünüyor, değil mi? Evet çözünüyor ve okyanusu daha asidik hale getiriyor. Bunun üzerine laf koyamazsınız. Şimdi olan bu ve bu küresel ısınma sorunundan çok daha farklı bir sorun. Pek çok sonucu var.
Karbonat organizmaları için sonuçları var. Kabuğunu kalsiyum karbonattan inşa eden pek çok bitki ve hayvan organizma bulunuyor. Mercan resiflerinin iskeletini oluşturan ana madde kalsiyum karbonat. Bu madde asidik sıvılarda daha kolay çözünür. Şu sıralar organizmaların kabuklarını oluşturmak ve korumak için çok daha fazla metabolik enerji harcadıklarını görüyoruz. ve bir noktada okyanuslara olan bu karbondioksit geçişi devam ettikçe bu madde sonunda çözünmeye başlayacak. Ve mercan resiflerinin iskeleti olan bazı organizmalar yok olacak, deniz biyo-çeşitliliğinde çok büyük kayıplar göreceğiz. Ancak sadece karbonat üreticileri etkilenmeyecek. Okyanusun asit oranından etkilenen pek çok fizyolıjik durum var. Enzimler ve proteinlerle ilgili pek çok reaksiyon okyanusların asit miktarına karşı duyarlı. İşte tüm bunlar, daha fazla metabolik ihtiyaç, kısıtlı yeniden üretim sonuçları solunum ve metabolizmada değişiklikler. Tüm bunlar bu geçiş nedeniyle denizin stres olmasına yetecek güzel fizyolojik nedenler.
Biz atmosferdeki karbondioksit seviyesini milyonlarca yıl geriye giderek ölçmenin çok ilginç yollarını bulduk. Buz kütlelerinden alışık olduğumuz bir durumdu, ancak bu sefer 20 milyon yıl geriye gidiyoruz. Numuneden örnekler alıyoruz bu örnekler bize okyanusun dolayısıylada atmosferin karbondioksit seviyesini gösteriyor. İşte sonuç: Karbondioksit seviyesinin bugünküyle aynı seviyede olduğu zaman için 15 milyon yıl geriye gitmelisiniz. Ve karbondioksit seviyesinin bugunkünün 2 katı seviyede olduğu zaman içinde 30 milyon yıl geriye gitmelisiniz. buda şu anlama geliyor denizde yaşayan tüm organizmalar bir zamanlar karbondioksit seviyesinin şimdikinden daha düşük olduğu okyanusta evrimleştiler. Bu da şu an devam eden hızlı asitleşmeye cevap verememelerinin yada adapte olamamalarının nedenidir.
Bu yüzden Charlie Veron Geçen yıl şu fikirle geldi: ''İnsan kaynaklı karbondioksit salınımından beklenen sonuçlardan belkide en ciddi olanı okyanuslardaki asitlenmedir.'' Ve ben bunun çok doğru olduğuna inanıyorum, burda bitireceğim. Son olarak, kesinlikle korunan alanlara ihtiyacımız var, ancak okyanusların hatırı için en kısa sürede karbondioksit yayılımımızı düzenlemeli yada limitlemeliyiz.
Çok teşekkür ederim.
(Alkışlama)