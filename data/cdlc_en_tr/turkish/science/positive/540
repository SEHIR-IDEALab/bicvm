1975'te, Floransa'da Carlo Pedretti adında bir profesörle tanıştım, benim eski sanat tarihi profesörüm ve bugün Leonardo Da Vinci konusunda dünyaca tanınmış bir bilim adamı bana teknolojik bir yol bulup bulamayacağımı sordu beş asırlık bir esrar perdesini kaldırmak için Leonardo da Vinci'nin kayıp bir şaheseriyle ilgili "Anghiari Savaşı" adındaki tablonun Floransa'da Vecchio Sarayında "500'ler Salonu" nda olduğu sanılıyor. Doğrusu, 70'lerin ortasında benim gibi bir biomühendis için büyük fırsatlar yoktu özellikle İtalya'da ve böylece ben Birleşik Devletler'den ve Floransa Üniversitesinden bazı araştırmacılarla duvar resimlerinde inceleme başlatmaya karar verdim Vasari tarafından süslenen 500'ler Salonunun uzun duvarlarında kayıp Leonardo'yu aramak üzere.
Malesef, o zamanlarda oranın tam olarak bakmamız gereken yer olmadığını bilmiyorduk çünkü çok daha derine inmek gerekiyordu ve bu nedenle araştırma durma noktasına geldi ve ancak 2000'de tekrar ele alındı Guiness ailesinin ilgisi ve şevki sayesinde. Bu kez, yeniden modelleme öncesindeki halini anlamaya 500'ler Salonunun eski halini yeniden oluşturmaya odaklandık 1494'te yapıldığında Büyük Salon olarak adlandırılıyordu ve orijinal kapıları, pencereleri ortaya çıkartmak üzere bu amaçla, önce 3 boyutlu bir model yarattık ve sonra ısı görüntülemeyle (thermography) gizli pencereleri ortaya çıkarmaya başladık. Bunlar Büyük Salon'a açılan koridorun özgün pencereleridir. Üstelik tavanın yüksekliğini de ortaya çıkardık ve yeniden inşa etmeyi başardık, bu nedenle tüm koridorun özgün yerleşimini Vasari oraya gelmeden önceki haliyle bütünüyle yeniden yapılandırabildik, bir merdiven bölümü de dahil, ki o merdivenlerin iki duvarından birinin üzerindeki belirli bir alanda yer alan "Anghiari Savaşı" nın yerini kesin olarak belirlemek açısından çok önemli
Doğrusu, ayrıca Vasari'nin, 500'ler Salonunun girişini 1560 ve 1574 yılları arasında Medici ailesinden Grand Duke Cosimo I tarafından yeniden modellemeyle görevlendirildiğini öğrendik (Vasari'nin) özel olarak arada küçük bir boşluk bırakarak önüne tuğla duvar örmek suretiyle şaheserleri koruduğunu bildiğimiz en az iki örnek var. Burada gördüğümüz, Masaccio, Floransa'daki Santa Maria Novella kilisesi. Böylece, belki dedik, Vasari Leonardo'nun bu şaheseri söz konusu olduğunda da buna benzer bir şey yapmıştır, çünkü Leonardo da Vinci'nin büyük bir hayranıydı.
Ve böylece sırf her iki duvarda inceleme yapmak ve bir hava boşluğu aramak üzere çok sofistike radyo antenleri kurduk. Ve doğu duvarının sağ panelinde çok sayıda hava boşluğu bulduk ve orada "The Battle of Anghiari,"nin olduğuna inanıyoruz ya da en azından "The Fight for the Standard," adıyla tanınan resmedildiğini bildiğimiz parçası orada olmalı.
2004'te o noktada, malesef proje pek çok politik nedenle durma noktasına geldi. Böylece mezun olduğum okuluma dönmeye karar verdim ve California Üniversitesi, San Diego'da kültürel miras için mühendislik bilimleri üzerine bir araştırma merkezi açılmasını önerdim. Ve 2007'de CISA3'ü bir araştırma merkezi olarak kurduk kültürel miras için, özellikle sanat, mimari ve arkeoloji alanlarinda. Böylece öğrenciler akmaya başladı, ve biz teknolojiler geliştirmeye başladık çünkü temel olarak bu aynı zamanda ilerlemek ve gidip saha çalışması yapmak için ihtiyacımız olan şeydi.
2011'de 500'ler Salonuna bu kez büyük bir öğrenci grubuyla geri geldik, ve bir de meslektaşım Professor Falko Kuester ile, ki kendisi şimdi CISA3'te müdürdür. Biz geri geldiğimizde kalan bir şey olup olmadığını bulmak için nereye bakacağımızı çoktan biliyorduk. Gerçi açıklamaya değmez bir kaç nedenden dolayı elimizdeki diğer bir çok seçeneğin içinden sadece endoskopi yapmakla sınırlanmıştık, kısıtlıydık desem daha doğru. Bağlı olan 4 mm fotoğraf makinasıyla bazı parçaları dokümante etmeyi ve bazı bölümlerden parçalar almayı başardık, ki o parçalarda ortaya çıkan kırmızımsı renk, siyah renk ve burada bazı bej parçalar var, onların üzerinde sonradan çok daha kapsamlı testler yaptık XRF, X-ışınları kırınımı testleri gibi. Simdiye kadar, aldigimiz sonuclar gayet olumlu. Göründüğü kadarıyla, bu sonuclar bizim gerçekten bazı boya maddeleri bulduğumuzu kanıtlıyor ve biz adımız gibi biliyoruz ki o duvarda yaklaşık 60 yıl sonra Vasari gelinceye kadar başka hiç bir ressam çalışmadı, ve bu nedenle, o boya maddeleri güvenilir bir şekilde duvar resmiyle ilişkili ve Leonardo'ya ait olması çok muhtemel.
Doğrusu, biz bugüne dek insanlık tarafından meydana getirilen en üstün ve en çok övülen sanat eserini arıyoruz İşin aslı, bu Leonardo'nun bugüne kadar aldığı en önemli görevdi ve bu muhteşem sanat şaheserini yaparak döneminin en etkili sanatçısı adını aldı.
Son 37 yıldır, bazı şaheserler üzerinde arkamda görebileceğiniz üzere, çalışma ayrıcalığım da oldu, ancak temelde ne yapmak için? Mesela, muhafaza etme gibi durumları incelemek, bunlara değer biçmek için. Burada "Madonna of the Chair" tablosundaki yüzün üzerine UV ışığı tutulduğunda , aniden başka, farklı bir bayan görürsünüz, yaşlı bir bayan desem daha doğru. Hâlâ üstünde bir sürü vernik kalmış, bir takım rötuşlar var ve fazlasıyla temizlik yapılmış. Çok görünür hale geliyor (UV ışık sayesinde).
Ama aynı zamanda, teknoloji tarihimizde yeni sayfalar yazmama yardımcı oldu ya da en azından tarihlerimizin sayfalarını güncellemeye. Örneğin, "Bayan ile tek boynuzlu at (unicorn)", Rafael'in bir başka tablosu, tek boynuzlu atı görüyorsunuz. Tek boynuzlu at hakkında pek çok şey söylendi ve yazıldı, ancak eğer tek boynuzlu atın röntgenini çekerseniz, bir köpek yavrusu haline gelir. Ve - (Gülüşmeler) - sorun değil, ama, malesef, bu tablonun bilimsel incelemesine devam edilirse tek boynuzlu atı Rafael'in yapmadığı ortaya çıkar köpek yavrusunu da yapmamış, aslında tabloyu yarım bırakmış, yani tek boynuzlu atın egzotik sembolü hakkında yazılanların tamamı - (Gülüşmeler) - malesef, çok güvenilir değil. (Gülüşmeler)
Peki, aynı zamanda, özgünlük. Sadece bir anlığına bilmin sanat eserlerinin özgünlüğü alanında gerçekten işe karışabildiğini hayâl edin. Kültürel bir devrim olurdu, en basit söylemle, ama aynı zamanda, bir piyasa devrimi de diyebilirim müsade ederseniz. Şu örneğe bir bakın: Otto Marseus, güzel tablo, bir natürmort Pitti Galerisinde, yakın zamanda kızılötesi fotoğraf makinasıyla bakarken, sanat tarihçilerinin şansına, Otto Marseus'un bir imzasının varlığı şimdi doğrulandı. Hatta ne zaman yapıldığını ve ayrıca yerini de söylüyor. Yani, iyi bir sonuç oldu. Bazen, o kadar iyi olmaz ve bu yüzden, tekrar, özgünlük ve bilim beraber çalışabilir ve yapılan atıfların, yöntemini değil,ama ama en azından daha nesnel, ya da bugün yapıldığı şekliyle daha az öznel atıf yapılmasına demeliyim, zemin hazırlayabilir.
Ancak benim hayâl gücümü, hayranlığımı, gerçekten ele geçiren keşfin "The Adoration of the Magi" tablosundaki bu katmanın, kahverengi katmanın altındaki, inanılmayacak derecede canlı çizim olduğunu söyleyebirim. Burada gördüğünüz elle ayarlanmış XYZ tarayıcısı, üzerine kızılötesi fotoğraf makinası koyulmuş ve bu şaheserin bu kahverengi katmanı altında her ne varsa onu meydana çıkarmak üzere yalnızca belli belirsiz gezinmiş. Doğrusu, bu Leonardo da Vinci'nin yaptığı İtalya'da sahip olduğumuz en önemli tablo oluyor ve yüzlerdeki muhteşem görüntülere bakın, onları 5 asırdır kimse görmedi.Şu portrelere bakın. Muhteşemler. Gördüğünüz gibi Leonardo çalışıyor. Onun eserlerindeki sempatikliği görüyorsunuz, tam karşıda tuvalin zemin seviyesinde ve bakın bu klas şeye bakın, keşfe demeliyim, bir fil. (Gülüşmeler) Bu fil sebebiyle, 70'in üzerinde yeni görüntü ortaya çıktı, asırlardır hiç görülmemişti. Bu sırra erme anıydı (epiphany). Bizler anlamaya yaklaştık ve kanıtlamaya, ki bugün gördüğümüz o kahverengi katman Leonardo da Vinci tarafından yapılmadı, bu da bize yanlızca bir başka çizim bıraktı, ki onu 5 asırdır göremiyorduk işte, teknoloji sağolsun.
Şimdi, tablet. Şey, düşündük, yani, eğer bizler hepimiz bu keyfe sahipsek, tüm bunları görme ayrıcalığına, tüm bu keşifleri bulmaya, peki ya diğer herkes? Böylece aklımıza tablet kullanarak büyütülmüş gerçeklik uygulaması yapmak geldi. Bakın şimdi size ne yapabileceğimizi, bir müze ortamında, içimizden herhangi birinin ne yapabileceğini,göstereyim. Yani, diyelim ki müzeye yanımızda bir tabletle gittik, tamam mı? Ve tabletin kamerasını görmek istediğmiz tabloya yöneltiyoruz, bunun gibi. Tamam mı? Ve üzerindeyken tıklıyorum, ara veriyoruz ve şimdi size doğru döneyim, böylece görüntü ya da kamera demeliyim, tabloya kilitlendiği an, o zaman sizin tabloda gördüğünüz çizimlerdeki görüntüler yükleniyor. Ve böylece, bakın. Söylediğimiz gibi, görüntüyü büyütebiliriz. Sonra kaydırabiliriz. Tamam mı? Hadi gidip o fili bulalım. Böylece ihtiyacımız olan tek şey bir parmak. Sadece silin ve fili görüyoruz. (Alkışlar) (Alkışlar) Tamam mı? Ve sonra eğer istersek, bulup çıkarmak için kaydırmaya devam edebiliriz, örneğin merdivenlerde, resmedilenlerin tamamı değişecek. Rahip olmayan bir sürü kişi eski bir tapınağın yıkıntısından yeni bir tapınağı tekrar inşa ediyor ve bir sürü insan vücudu görünür oluyor. Görüyorsunuz ya?
Bu sadece bir merak değil, çünkü o yalnızca gördüğünüz şekliyle resmedilenleri değiştirmekle kalmıyor, ikonolojiyi (ortodokslarda dini içerikli resimler), resmin anlamını da değiştiriyor. Ve biz bunun, herkesin erişebileceği, klas ve kolay bir yöntem olduğuna inanıyoruz, müzelerdeki sayısız odalar arasında yürürken olduğu gibi yalnızca edilgen(pasif) kalmayacağımız daha çok kendi keşfimizin kahramanına dönüşeceğimiz, bir yöntem. (Alkışlar)
Bir başka kavram ise dijital(sayısal) klinik tablosu, şayet gerçek hastalar hakkında konuşuyor olsaydık, kulağa çok tanıdık gelirdi, ama sanat eserleri söz konusu olduğunda, malesef, bir fikir olarak asla aday olmadı. Yine, biz bunun başlangıç olması gerektiğine inanıyoruz, hakiki muhafaza etmeye doğru ilk adım, ve bizim muhafaza etme durumuyla ilgili herşeyi kesin olarak keşfetmemize ve anlamamıza izin verecek, tekniği, malzemeleri ve aynı zamanda acaba, ne zaman ve neden onarmamız gerektiğini, ya da, aksine, tabloyu çevreleyen ortama müdahale etmek gerekip gerekmediğini (anlamamıza izin verecek).
Yani, misyonumuz yeniden keşfetmek Rönasans ruhunu, kültürel miras için mühendisliğin gerçekten sanatı ve bilimi birlikte harmanlamanın bir sembolü olduğu yeni bir disiplin yaratmak. Bizim kesinlikle yeni nesil mühendislere gereksinimimiz var dışarı gidecek ve bu tür iş yapacak ve bizim için bu değerleri yeniden keşfedecek, ve bu kültürel değerlere, özellikle günümüzde, çok ihtiyacımız var.
Ve eğer tek bir kelimeyle özetlememi isterseniz, yani, yapmaya çalıştığımız şey şu Bir geleceğimiz olabilmesi için kendi geçmişimize bir gelecek vermeye çalışıyoruz. Merak ve tutkunun hakim olduğu bir hayat yaşadığımız sürece hepimizin içinde bir parça Leonardo vardır. Teşekkür ederim. (Alkışlar)