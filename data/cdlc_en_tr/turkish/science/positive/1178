Çocukken arabaları çok severdim. 18 yaşıma geldiğimde en sevdiğim arkadaşımı bir trafik kazasında kaybettim. Aynen bu şekilde. Ondan sonra da hayatımı yılda bir milyon kişiyi kurtarmaya adadım. Şu an hala başarılı olamadım, o yüzden bu sadece bir ilerleme raporu, fakat buraya size sürücüsüz araçlardan biraz bahsetmek için geldim.
Bu konsepti ilk önce DARPA Grand Challenge yarışmasında gördüm. Amerikan hükümeti, çölde sürücüsüz yol alabilen bir araç üretilmesi için ödül vaadinde bulunmuştu. Orada 100 takım olmasına rağmen arabaların hiçbiri doğru düzgün ilerleyemiyordu. Bu yüzden Stanford'ta farklı bir sürücüsüz araç yapmaya karar verdik. Donanımını ve yazılımını ürettik. İhtiyacı olan bilgileri yükleyip çöle bıraktık. Ve inanılmaz gerçekleşti: o araba DARPA Grand Challenge'dan geri gelmeyi başaran ilk araba oldu. Aynı zamanda Stanford'a 2 milyon dolar kazandırdı. Yine de hala bir tane bile hayat kurtaramamıştım.
Çalışmamızın amacı kendi kendine her yerde gidebilen -- mesela Kaliforniya'daki herhangi bir caddede -- arabalar üretmeye yönelikti. 140,000 mil yol kat ettik. Arabalarımızın, etraflarındaki her şeyi inanılmaz bir şekilde görmelerine ve sürüşle ilgili tüm kararları vermelerine olanak sağlayan sensörleri var. Mükemmel bir sürüş mekanizması. San Francisco gibi şehirlerde sürdük. 1 numaralı otoyol üzerinden San Francisco'dan Los Angeles'e kadar gittik.
Koşu yapanlarla karşılaştık, kalabalık otoyollarda sürdük, gişelerden geçtik, ve bütün bunlar insan müdahelesi olmadan halledildi. Araç tamamen kendi kendine gitti. Esasen 140,000 mil yol katettik ve insanlar farkına bile varmadı. Dağ yolları, gece ve gündüz, hatta San Francisco'daki eğri büğrü Lombard Caddesi dahil. (Gülüşmeler) Bazen arabalarımız o kadar çılgınlaşıyor ki bize gösteri bile yapıyorlar.
(Video) Adam: Aman Allah'ım! Ne? Ikinci adam: Kendi kendine gidiyor.
Sebastian Thrun: Kazada ölen arkadaşımı hayata geri getiremem, ama ölmüş bütün insanlar için bir şey yapabilirim. Araba kazalarının genç insanların ölümündeki bir numaralı etken olduğunu biliyor muydunuz? Ve bütün bunların hemen hemen hepsinin sebebinin araç hatası değil de insan hatası olduğunu ve bu yüzden de araçlar tarafından önlenebileceğinin farkında mısınız?
Aynı zamanda şunun farkına varmanız gerekir ki, eğer şeritteki konum konusunda insanı devre dışı bırakırsak aracın duruşunu biraz geliştirir, daha dar yapılmış şeritler üzerinde diğer araçlara biraz daha yakın sürebilirsek, otoyolların kapasitesini 2 ya da 3 kat değiştirebiliriz ve bu şekilde bütün trafik sıkışmalarından kurtulabiliriz. Siz TED kullanıcıları günlük seyahatlerinizde, her gün ortalama 52 dakikayı trafikte harcadığınızın farkında mısınız? Bu zamanı tekrar kazanabilirsiniz. Bu, sadece bu ülkede 4 milyar saatin boşa gitmesi demek. Aynı zamanda 2.4 milyar galon petrolün de boşa gitmesi.
İnanıyorum ki burada bir vizyon ve yeni bir teknoloji var, ve gelecek nesillerin geçmişe bakıp, arabaların insanlar tarafından kullanılmış olmalarının ne kadar komik olduğunu söyleyecekleri zamanı iple çekiyorum.
Teşekkür ederim.
(Alkışlar)