Yale Üniversitesi Tıp Fakültesinde Tıp Doçenti ve bilimsel vizüalizasyon şefi olarak kalmam için bir teklif almıştım. Ve işim NASA'nın astronotları derin uzay uçuşlarına hazırlarken sanal ameliyat gerçekleştirebilmesi için algoritmalar ve kodlar yazmaktı böylece robotik bölmelerinden çıkmaları gerekmeyecekti. Üzerine çalıştığımız şeyin en büyüleyici yanlarından biri bizim yeni teknolojilerle tanışıyor ve onları kullanıyor olmamızdı, daha önce hiç görmediğimiz şeyler -- yani sadece hastalık tedavisinde değil, vücutla ilgili görmemizi sağladıkları şeyler de sizi hayretlere düşürürdü.
İlk defa kolajeni incelediğimiz anı hatırlıyorum. Ve tüm vücudunuz, herşey -- saçınız, cildiniz, kemikler, tırnaklarınız -- herşey kolajenden oluşuyor. O da ipliksi bir yapıya sahip ve kıvrılıp duruyor. Kolajenin yapısının değiştiği tek yer ise gözünüzün korneası. Gözünüzde, ağsı bir yapıya bürünüyor, ve böylece, donuk olmanın tam aksine transparan hale geliyor. Öylesine mükemmel düzenli bir yapı ki, bu işte tanrının parmağının olmadığını söylemek zorlaşıyor. Vücuda ait böyle şeyleri tekrar tekrar görebiliyorduk.
Bir defasında, Ulusal Sağlık Kurumuyla beraber çok ilginç bir mikromanyetik rezonans görüntüleme makinesi üzerinde çalışan biri ile tanışma fırsatım oldu. Beraber yapacağımız şey yeni bir proje ile bu tür yeni teknolojileri kullanarak, fetüsün döllenmeden doğuma dek gelişim aşamalarını görüntülemekti. Ben algoritma kodlarını yazdım, o - Paul Lauterbur - da yazılımı kurdu. sonrasında MRI icadıyla Nobel Ödülünü de aldık. Veriler bende. Ve şimdi size bunun küçük bir örneğini göstereceğim, "Döllenmeden Doğuma."
(Müzik)
Video yazısı: "Döllenmeden Doğuma" Ovosit Sperm Döllenen yumurta 24 Saat: Bebeğin ilk bölünmesi Döllenmiş yumurta birleşmeden bir kaç saat sonra bölünüyor... Ve her 12 - 15 saatte bir terar bölünüyor. İlk Embriyo Vitellüs kesesi hala bebeği besliyor. 25 Gün: Kalp gelişiyor 32 Gün: Kollar ve eller gelişiyor 36 Gün: Vertabranın gelişimi başlıyor Bu haftalar fetüsün en hızlı geliştiği dönemdir. Eğer fetüs 9 aylık süreçte bu hızda gelişmeye devam etseydi doğumda 1,5 tona ulaşırdı. 45 Gün Embriyonun kalbi anneninkinden iki kat hızlı atıyor. 51 Gün 52 Gün: Retina, burun ve parmakların gelişimi Fetüsün rahimdeki devamlı hareketi iskelet ve kas oluşumu için gerekli. 12 Hafta: Cinsel organın oluşumu -- kız ya da erkek olduğu henüz belli oluyor 8 Ay Doğum: Dışarı çıkış anı Doğum Anı
(Alkışlar)
Alexander Tsiaras: Teşekkürler. Ama gördüğünüz gibi, bu veriler üstünde çalışmaya başladığınızda bunun nasıl muhteşem olduğunu görüyorsunuz. Görüntülememiz ilerledikçe, bu projede çalışmak, böylesine inanılmaz mekaniğe sahip o iki hücreye bakmak sizi büyüleyiveriyor. Ve bu çalışmaya devam ettikçe, vücudun küçük parçalarına bakıp anladık ki, blastositten gelen bu küçük trofoblast doku parçalarının kendisini uterusun kenarından içeri itmesi, ve "Kalmaya geldim." demesi bir mucize. Ve aniden östrojenle bir iletişim başlıyor ve progesteronlar "Kalmaya geldim, beni yaşat" diyerek inanılmaz trilinear bir fetüsü 44 gün içerisinde farkedilebilir hale getiriyorlar, ve 9 haftada artık minik bir insan gibi oluyor. Bu bilgideki mucize: Nasıl oluyor da vücudumuzda tüm bunları yapabilecek bir biyolojik mekanizmayı yaşatıyoruz?
Size çok özel bir şey göstereceğim, Bu 25 haftalık bir insan kalbi. Sadece iki şerit. Ve bu kusursuz bir origami gibi hücreler gelişiyor dört hafta boyunca saniyede bir milyon hücre ile, kendi kendine katlanıyor. Beş hafta içinde, ilk atriyum ve venrtikülü görebilirsiniz. Altı haftada, katlanmalar şimdi başlıyor. kalbin içindeki papillayla tamamen gelişmiş bir kalbe ulaşana kadar her bir valfi kalbin içine doğru çekmeye devam edecek -- ve tam bir insan vücudu oluşana kadar. Her genetik yapının içindeki mekanizmadaki büyü her sinir hücresinin tam olarak nereye gideceğini söylüyor -- bu matematiksel modellerin karmaşıklığı ve tüm bunların nasıl yapıldığı insanın anlayabileceğinin ötesindedir.
Bir matematikçi olmama rağmen, bizi oluştururken bu yapıların nasıl kurulduğuna hiç hata yapmayışlarına büyülenerek bakıyorum. Bu bir gizem, bu bir büyü, ilahi birşey bu. Ve sonra yetişkin hayatlarına bakıyorsunuz. Şu kılcal damar gruplarına bir bakın. Çok küçük alt-alt yapılar, mikroskobik. Ama dokuz aylıkken, yeni doğduğunuzda, vücudunuzdaki damarlar 60.000 mil uzunluğuna ulaşıyor. Ve bunun sadece bir milini görebiliyorsunuz. 59.999 mil besin getiriyor ve atıkları taşıyor. Tüm bunların sadece bir sistem içinde oluşturulmasındaki karmaşıklık yine bizim algılarımızın ya da günümüz matematiğinin ötesinde.
Ve tüm bu talimatlar beyinden vücudun diğer bütün bölümlerine gidiyor -- şu kıvrımların karmaşıklığına bakın. Bir kıvrımın daha çok bilgi tutabileceği bilgisi nereden geliyor? bu arada bebeğin beyin gelişimini izliyorsunuz -- ve bu da bizim şimdi yaptığımız şeylerden biri. Bebeklerin doğumdan sonraki beyin gelişimlerini inceleyen iki yeni çalışma başlatıyoruz. Altı yaşına gelene kadar her altı ayda bir -- ve bunu aslında yaklaşık 250 çocukla yapacağız -- beyin kıvrımlarındaki girinti ve çıkıntıların nasıl oluştuğunu ve bu muhteşem gelişimin anılara ve biz biz yapan mucizeye nasıl dönüştüğünü izleyeceğiz.
Ve bu sadece varoluşumuz değil, nasıl oluyor da bir kadın vücudu kendi kendini yaratan genetik yapıyla başlayıp daha sonra aslında yürüyen mobil bir immünolojik ve kardiyovasküler sisteme dönüşerek bir çocuğu mucizeyle yetiştirip besleyebileceğini anlamasını sağlayacak bilgiye sahip oluyor? ve bu yine bizim algılayabildiğimizn ötesinde -- varolmanın büyüsü, yani biz.
Teşekkür ederim.
(Alkışlar)