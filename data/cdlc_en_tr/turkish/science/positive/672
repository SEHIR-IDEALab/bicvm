Ben çok şanslı biriyim. Güzel dünyamızı ve üzerinde yaşayan insanları ve hayvanları görmek için bana ayrıcalık tanındı. Ve benim tutkum, yedi yaşında iken ailem beni Sahra Çölün kenarına, yani Fas'a götürdüklerinde canlandı. Şimdi küçük bir İngiliz'i memleketi kadar soğuk ve nemli olmayan bir yerde hayal edin. Ne muhteşem bir deneyim. Ve bu, beni daha fazla keşif yapmaya itti.
Bu sebeple bir film yapımcısı olarak, Dünyanın bir ucundan ötekine kadar gittim o mükemmel kareyi yakalayabilmek ve daha önce görülmemiş hayvan davranışlarının resmini çekmek için. Ve dahası, ben çok şanslıyım çünkü dünya çapında milyonlarca insanla bunu paylaşabiliyorum. Şimdi gezegenimizle ilgili yeni bakış açılarına sahip olmak ve tam olarak bu mesajı etrafa yayabilme düşüncesi hergün beni yataktan yay gibi fırlatıyor.
Muhtemelen bunun oldukça zor olduğunu düşünebilirsiniz; yeni hikayeler ve yeni konular bulmak, ancak yeni teknolojiler film tekniklerimizi de değiştiriyorlar. Bu, bize taze ve yeni görüntüler alma ve yeni hikayeler anlatma olanağı sağlıyor. Doğanın Muhteşem Güzellikleri'nde, BBC için David Attenborough ile yaptığımız bir dizide, biz sadece bunu yapmak istedik.
Boz ayıların oldukça tanıdık resimleri. Onları herzaman gördüğünüzü düşünebilirsiniz. Ancak burada daha şimdiye kadar görülmesi zor ve daha önceden film edilmemiş yaşamları var. Peki biz ne yaptık? Alaska'ya gittik, boz ayıların üzerinde bulunduğu gerçekten yüksek, neredeyse ulaşılamaz, dağ yamaçlarına ve mağaralarına. Ve film için yalnızca bir yol vardı. Havadan çekim yapmak.
(Video) David Attenborough: Alaska ve Britanya Kolumbiyası boyunca, yüzlerce ayı ailesi kış uykularından uyanıyorlar. Burada yiyecek hiçbirşey yok, ancak şartlar kış uykuları için oldukça uygundu. Yuvaları için kazabilecekleri çok miktarda kar var. Yemek bulabilmek için, anne, yavrularının kıyıya gitmelerine yol göstermeli. Ve aşağıdaki kıyılarda karlar erimeye başlamıştır. Fakat aşağıya inmek küçük yavrular için büyük bir mücadele. Bu dağlar çok tehlikeli yerler, ancak bu ayı ailelerinin kaderi, hatta Kuzey Pasifik'teki ayıların hepsinin kaderi somon balığına bağlı.
KB: Bu fotoğraf karesini seviyorum. Her izlediğimde tüylerim diken diken oluyor. Bu görüntüler, jiro-sabitleyici kamera kullanılarak helikopterden çekildi. Ve harika bir ayarlayıcı parça, çünkü bu uçan tripoda sahip olmak gibi, vinç ve çekici bir arada. Ancak yalnızca teknoloji yeterli değil. Gerçekten can alıcı kareler yakalayabilmek için, Doğru yerde doğru zamanda bulunmalısınız. Ve özellikle bu dizi oldukça zordu.
İlk yılımızda hiçbirşey yakalayamadık. Bir sonraki sene, Alaska'nın bu uzak bölgelerine geri dönmek zorunda kaldık. Ve helikopterle iki hafta boyunca dolandık durduk. Ve sonunda şansımız düzeldi. Bulutlar gitmiş, rüzgar durgundu, hatta ayılar kendilerini gösteriyorlardı. Ve bu harika anları yakalamayı başardık.
Film yapımcıları için, yeni teknoloji inanılmaz bir araçtır, ancak, beni gerçekten heyecanlandıran asıl şey yeni canlı türlerinin keşfedilmesi. Şimdi, ben yeni bir hayvanı duyduğumda, onu bir sonraki dizim için kullanacağımı biliyorum, National Geographic için Untamed Americas. 2005 senesinde, Ekvator'da, bulut ormanlarında yeni bir yarasa türü keşfedilmişti. Bu keşiflte asıl büyüleyici olan şuydu: aynı zamanda eşsiz bir çiçek türünün nasıl tozlaştığı gizemi de çözülmüştü. Tamamen bu yarasa türünün işiydi.
Hatta şimdi bu dizi henüz yayımlanmadı, bu yüzden bunu ilk siz izleyeceksiniz. İzleyin bakalım ne düşüneceksiniz. (Video) Anlatıcı: Tüp-dudaklı nektar yarasası. Her bir çiçeğin uzun boynunun altında lezzetli bir nektar havuzu yatıyor. Peki bu nektara nasıl ulaşılır? İhtiyaç, evrimin anasıdır. (Müzik) Bu 6 santimlik yarasanın 8 cm uzunluğunda bir dili var, herhangi bir memelinin boyuna oranla sahip olduğu en uzun dil. Bu oranla bir insan olsaydı, 2,5 metrelik bir dili olurdu. (Alkışlar) KB: Ne dil ama. Biz bunu çiçeğin zeminine küçücük bir delik açarak görüntüledik ve saniyede 40 kez yavaşlatan bir kamera kullandık. Gerçekte aslında ne kadar hızlı olduğunu hayal edebilirsiniz.
İnsanlar sık sık bana şunu soruyorlar, "Gezegende en sevdiğin yer neresi?" Ve aslına bakarsanız sevdiğim bir çok yer var. O kadar çok sayıda harika yerler var ki. Ancak bazı yerler sizi zaman zaman yeniden kendisine çeker. Ve uzak bir yer -- Oraya ilk olarak sırt çantam ile gitmiştim; Birkaç kere de film için bulundum, en son da Untamed Americas için gitmiştim-- Altiplano, Güney Amerike'nın en yüksek And Dağları'nda ve orası bildiğim en çok başka dünyaya benzeyen yer. Ancak 4,500 metrelik yükseklik, oldukça zorlu. Dondurucu soğuk ve ince hava tabakası sizi gerçekten zorluyor. Çoğu zaman nefes alması çok zor, özellikle de ağır film ekipmanlarını taşırken. Ve akşamdan kalmıa gibi, sürekli hissedilen sersemlik. Ancak bu muhteşem ince atmosfer tabakasının avantajı gökyüzündeki yıldızları oldukça berrak bir şekilde görmenize olanak sağlaması. Bir bakın.
(Video) Anlatıcı: Tropik kuşağın 2,500 km kadar güneyinde, Şili ile Bolivya arasında, And Dağları tamamen değişir. Buralar Altiplano, ya da "yüksek ovalar" olarak adlandırılır -- uç limitlerin yeri ve uç karşıtlıklar. Çöllerin donduğu ve suların kaynadığı bir yer. Dünya'dan çok Mars gibi, hayata düşman bir yer gibi gözükür. Yıldızlar -- 3,600 metre yükseklikte, kuru ve ince hava yıldızları izleyebilmek için harika bir olanak sağlar. Dünyadaki astronomların çoğunun yanında bir teleskop vardır. Ancak sadece çıplak gözle bakarsanız, gerçekten bir teleskoba ihtiyacınız yok. (Muzik) (Alkışlar)
KB: Çok teşekkürler. Büyüleyici ve harika dünyamızın resimlerini paylaşmama izin verdiğiniz için. Çok teşekkürler, bunları sizinle paylaşmama imkan sağladığınız için. (Alkışlar)