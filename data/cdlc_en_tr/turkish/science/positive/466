Organik kimyacılar molekülleri, çok karmaşık molekülleri, büyük bir molekülü, küçük moleküllere ayırarak ve tersine mühendislikle şekillendirirler. Ve bir kimyacı olarak, araştırma grubuma birkaç yıl önce sormak istediklerimden biri de şuydu, gerçekten evrensel bir kimya seti yapabilir miyiz? Esas itibariyle, kimyayı "uygulama" haline getirebilir miyiz?
Şimdi bu ne anlama geliyordu ve bunu nasıl yapabilirdik? Bunu yapmaya başlamak için, 3 boyutlu bir yazıcı aldık ve bir taraftan deney şişelerimizi ve test tüplerimizi yazdırırken aynı zamanda diğer taraftan da molekülü yazdırdık ve bunları tepkime-donanımı adını verdiğimiz şeyde birleştirdik. Ve böylece aletleri yazdırırken aynı zamanda kimya yaparak, kimyanın evrensel araç takımına erişmeye başlayabiliriz.
Şimdi bu ne anlama gelebilir? İşte, eğer biyolojik ve kimyasal ağları bir arama motoru gibi içine yerleştirebilirsek, böyle tedavi etmeniz gereken hasta bir hücreniz varsa, veya öldürmek istediğiniz bir bakteri, bu da cihazınıza yerleştirimişse aynı zamanda, ve siz kimya kısmını yaparsanız, yeni bir yolla ilaç tableti yapma imkanınız olabilir.
Peki bunu laboratuvarda nasıl yapıyoruz? İşte, yazılım gerektirir, donanım gerektirir ve kimyasal mürekkepler gerektirir. Ve gerçekten harika olan kısım da şu, yazıcı ile çıkartmak istediğimiz evrensel bir mürekkep setine sahip olmayı isteme fikri, bu molekül için gereken organik kimyayı, yani şablonu indirirsiniz ve bu cihazın içerisinde molekülünüzü yaparsınız. Ve böylece molekülünüzü bu yazılımı kullanarak yazıcıda yapabilirsiniz.
Şimdi bu ne anlama geliyor? İşte, en sonunda, kendi ilacınızı bastırabilmeniz anlamına gelebilir. Ve şu an bizim laboratuvarda yaptığımız da budur.
Ama oraya ulaşacak minik adımlar için, öncelikle ilaç tasarımı ve üretimine, veya ilaç keşfi ve imalatına bakmalıyız. Çünkü eğer keşfettikten sonra onu üretebiliyorsak, onu heryerde uygulayabiliriz. Artık kimyacıya gitmeniz gerekmez. İhtiyaç anında ilaçları bastırabiliriz. Yeni teşhisler indirebiliriz. Diyelim ki yeni bir süper böcek ortaya çıktı. Onu arama motoruna koyarsınız, ve tehdidi tedavi edecek ilacı yaratırsınız. Yani bu size anında moleküler birleştirme imkanı verir.
Ama belki benim için geleceğe yönelen esas kısım genleriniz ve ortamınızla birlikte, sizin kendi kök hücrelerinizi almanız, ve kendi kişisel ilacınızı bastırmanızdır.
Ve eğer bu yeterince hayalperest gelmediyse, nereye doğru gittiğimizi düşünüyorsunuz? Yani işte, kendi kişisel öz imalatçınıza sahip olacaksınız. Işınla beni, Scotty.
(Alkışlar)