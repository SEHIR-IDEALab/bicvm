Bir an hayal edelim ki bir makinamız var, büyük bir makine, süper, TED-e yakışan bir makine, ve diyelim ki bu bir zaman makinesi. Diyelim ki bu odada bulunan herkesin bu makinaya girmesi şart. Zamanda geri gidebilirsiniz, ya da ileri gidebilirsiniz; ama bulunduğunuz anda kalamazsınız. Neyi seçeceğinizi merak ediyorum, çünkü arkadaşlarıma son zamanlarda çok sık sorduğum bir soru bu, ve hepsi geriye gitmek istiyorlar. Bilemiyorum. Hepsi ortalıkta arabaların, Twitter'ın ya da "Amerikan Idol" yarışmasının olmadığı zamanlara dönmek istiyor. Bilemiyorum. Nostalijye doğru bir meyil olduğu konusunda ikna olmuş durumdayım. Bunu anlıyorum da.
Ama belirtmeliyim ki ben çoğunluğa dahil değilim. Geriye gitmek istemiyorum, maceraperest olmadığımdan değil -- bu gezegendeki olasılıklar yüzünden, onlar geri gitmiyor, hep ileri gidiyorlar. Bu nedenle o makineye binmek ve ileriye gitmek istiyorum. Bu gezegende şimdiye kadar gelmiş geçmiş en iyi zamanlardayız nasıl ölçerseniz ölçün: sağlık, para, hareketlilik, imkanlar, azalan hastalık oranları. Böyle bir zaman hiç olmadı. Bütün büyük büyükanne ve büyük-büyükbabalarım, hepsi 60 yaşına varmadan öldüler. Benim büyükannem ve büyükdedem bu rakamı 70'e çekti. Ebeveynlerim ise 80'lerinde. Benim öleceğim yaşın başında bir dokuz rakamı olsa iyi olur diye düşünüyorum. Ama sadece bizim gibi insanlar değil, bundan çok daha önemli bir şey var.
Bugün, Yeni Delhi'de doğan bir çocuğun bundan 100 yıl önceki dünyanın en zengin adamı kadar uzun yaşaması bekleniyor. Bir düşünsenize. İnanılmaz bir şey bu. Neden böyle? Çiçek hastalığı. Çiçek bu gezegende milyarlarca insanı öldürdü. Hiç bir savaşın yapmadığı kadar bu gezegenin demografisini değiştirdi. Ama artık yok. Ortadan kalktı. Biz onu yok ettik. Puf! Zengin dünyada, bir nesil önce milyonlarcamızı tehdit eden hastalıklar neredeyse ortadan kaybolmuş durumda. Difteri (Kuşpalazı), Kızamıkçık, Çocuk Felci... Bunların ne olduğunu bilen var mı aranızda? Aşılar, modern tıp, milyarlarca insanı besleyebilme yeteneğimiz, bunlar bilimsel yöntemin zaferleri. Bana göre, bilimsel yöntem, birşeyleri denemek, çalıştığını görmek, çalışmadığında ise değiştirmek insanlığın en biyik başarılarından biri.
İyi haber buydu. Ne yazık ki tek iyi haber bu, çünkü başka sorunlar var, ve bunlara daha önce pek çok kez değinildi. bunlardan biri şu, tüm başarılarımıza rağmen bu dünyada her gün bir milyar insan yatağa aç giriyor. Bu sayı gittikçe artıyor, hatta utanç verici bir hızda artıyor. Sadece bu değil, hayal gücümüzü bu dünyayı çöpe çevirmek için kullandık. İçilebilir su, ekilebilir topraklar, yağmur ormanları, petrol ortadan kalkıyor, çok hızlı bir şekilde yok oluyorlar, ve bu konuda hızlıca bir şey yapmazsak biz de ortadan yok olacağız.
İşte soru şu: Bunu yapabilir miyiz? bence yapabiliriz. Milyarlarca insanı, üzerlerinde oturdukları toprakları talan etmeden besleyebileceğimiz bir gerçek. Bu dünyayı, onu mahvetmeden enerji ile donatabilmemiz mümkün. Buna gerçekten inanıyorum, hayır bu benim hayalim değil. Ama beni geceleri uyutmayan bir şey var -- yani geceleri uyutmayan pekçok şeyden biri de şu. Hiç bir zaman, bu günkü kadar bilimin ilerlemesine ihtiyaç duymadık ve hiç bir zaman da bilimi uygun şekilde ortaya koymak için daha iyi bir durumda olmadık. İnanılmaz, pek çok alanda tek kelimeyle inanılmaz olayların eşiğindeyiz. Ama gene de aslında geriye bakmamız gerektiğini düşünüyorum. 300 yıl kadar önceye, aydınlık çağlardan öncesine ki, gelişime karşı, bütün bu yeniliklere karşı şimdi olduğundan daha güçlü şekilde karşı koyduğumuz bir zaman bulabilelim.
İnsanlar kendilerini inançlarıyla öylesine sıkıca sarıp sarmalıyorlar ki, onları serbest bırakamıyorsunuz. Gerçek bile onları özgür bırakmaya yetmiyor. Bakın, herkes kendine ait bir fiki sahibi olmada özgürdür, yenilikler hakkında da bir fikir sahibi olmada özgürler, ama neye hakkınız yok biliyor musunuz? Kendi gerçeklerinize sahip olma özgürlüğünüz yok. Çok üzgünüm ama öyle. Bunu anlamam bir süremi aldı.
On yıl kadar önce, "The New Yorker" dergisinde aşılarla ilgili bir makale yazmıştım. Kısa bir makale. Ve muhalefetle karşılaştığımda çok şaşırdım, insanlık tarihindeki en etkili önleyici hakl sağlığı uygulamasına ilişkin muhalefet. Ne yapacağımı bilemedim. Her zaman ne yapıyorsam onu yaptım, makalemi yazdım ve hayat devam etti. Bundan kısa bir süre sonra, Genetiği Değiştirilmiş Ürünler (GDO) ile ilgili bir makale yazdım. Aynı şey oldu, ama bu defa daha da güçlü. İnsanlar deliye döndüler. Ben de bununla ilgili bir hikaye yazdım. ve insanların bu besinleri neden "frankeştayn besinler" olarak gördüğünü anlayamıyordum, molekilleri rastgele değil de özel olarak bir düzen içinde sıralamak neden doğaya müdahale etmek olsun ki? Ama biliyorsunuz işte, benim işim bu, yazarım ve hayata devam ederim. Demek istiyorum ki, ben bir gazeteciyim; yazımıı yazar, kaydeder ve yemeğe çıkarız. Hepsi bu.
(Gülüşmeler)
Ama bu olaylar beni rahatsız etti, nedenini anlayamamıştım, ama sonra anladım. Çünkü beni öileden çıkaran bu fanatikler aslında fanatik değillerdi. Düşünceli, eğitimli, düzgün insanlardı. Aynen bu odadaki insanlar gibiydiler. Bu beni çok rahatsiz etti... Ama sonra şunu düşündüm, biliyorsunuz, dürüst olalım: Dünyada öyle bir noktadayız ki artık "ilerleme" ile aramızdaki ilişki eskiden olduğu gibi değil. Ondan ikircikli bir şekilde bahsediyoruz. Ondan bahsederken, alaycı bir şekilde tırnak içine alıyoruz: "İlerleme" Tamam, bunun için bazı nedenlerimiz var, ve sanırım bu nedenleri biliyoruz. Kurumsal yapılara olan güvenimizi kaybettik, otoriteye olan güvenimizi de, hatta bazen bilime karşı olan güvenimizi bile. Bunun olmaması için hiç bir sebep yok. Birkaç isim sarf etmek yeterli, insanlar anlayacaklardır. Çernobil, Bhopal, Challenger, Vioxx, kitle imha silahları, hileli oy pusulaları. Yani, biliyorsunuz, liste uzun. Her zaman haklı ve doğru olduğunu düşündüğümüz insanlarla ilgili soru işaretleri ve sorunlar oluştu. O zaman şüpheci olun. Sorular sorun, kanıt isteyin. Hiç bir şeyi olduğu gibi kabul etmeyin. Ama olay şu: Kanıtları gördüğünüzde bu kanıtları kabul etmeniz gerekir, ve bunu yapmada çok da iyi değiliz. Bu söylememin nedeni şu, şu anda daha önce hiç görmediğimiz, hatta umarım bir daha da görmeyeceğimiz büyüklükte bir korku salgınıyla karşı karşıyayız.
12 yıl kadar önce bir makale yayınlandı, korkunç bir makale, otizm salgınını, kızamık, kızamıkçık, kabakulak aşısına (karma aşıya) bağlayan bir makale Çok korkutucu. Bunun doğru olup olmadığını anlamak için tonlarca çalışma yapıldı. Tonlarca çalışma da yapılmalıydı zaten, bu çok ciddi bir olay. Veriler geldi. Amerika Birleşik Devletleri'nden, İngiletere'den, İsveç'ten, Kanada'dan veriler geldi, hepsi aynı çeyi söylüyordu, ilişki yok, bağlantı yok, hiç yok. Ama önemi yok, önemi yok, çünkü biz münferit olaylara inanırız, ne gördüğümüze inanırız, ne gördüğümüzü sandığımıza, bize doğru gibi gelene. Bir devlet görevlisinden gelen verileri içeren sayfalarca evraka inanmayız, bunu anlayabiliyorum, sanırım hepimiz anlıyoruz. Ama biliyor musunuz ne oldu? Bunun sonuçları felaket oldu, tam bir felaket. İşte size bir veri: Amerişka Birleşik Devletleri dünyada Kabakulak aşılanma oranı gittikçe azalan tek ülke. Bu utanç verici, ve kendimizden utanmalıyız. Bu korkunç. Nasıl bir şey oldu da bunu becerebildik?
Şimdi anlayabiliyorum. Gerçekten anlıyorum. Burada hiç kabakulak geçiren var mı? Bu odadakilerden herhangi biri kabakulaktan ölen birini duydu mu hiç? Pek sık olmuyor. Bu ülkede pek sık olmuyor ama, dünyada geçen yıl 160.000 defa oldu. Kabakulak'a bağlı çok sayıda ölüm var, saate 20 kişi. Ama burada olmadığına göre, bunu aklımızın gerilerine atabiliriz, ve Jenny McCarthy gibi insanlar Oprah ve Larry King Live gibi programlarda çıkıp korku ve cehaletle ilgili mesajlar verebilirler. Bunu yapabilirler çünkü neden sonuç ilişkisi ile korelasyondan haberleri yok. Bu ikisinin aynı görünmesine rağmen farklı iki kavram olduğundan haberleri yok. Hiç bir zaman aynı şey değildirler. Ve bu bir an önce öğrenmemiz gereken şeylerden biri, bir an önce.
Bu gördüğünüz adam bir kahramandı, Jonas Salk. Bizi, insanlığın en büyük belalarından birinden kurtardı. Korkmaya, acı çekmeye lüzüm yok artık, Çocuk Felci.. Puf! Yok oldu. Ortadaki adam o kadar büyük bir kahraman değil. Adı Paul Offit. Bir grup insanla beraber Rotavirüs aşısı geliştirdi. Her yıl gelişmekte olan ülkelerdeki 400.000-500.000 çocuğun hayatını kurtarıyor. Epey iyi değil mi? Epey iyi, yanlızca küçük bir ayrıntı, Paul ortalıkta gezinerek aşıların ne kadar değerli ve önemli olduklarını anlatıyor ve insanların mızıklanmayı kesmeleri gerektiğini söylüyor. Aynen bu şekilde söylüyor. Bu nedenle, Paul bir terörist. Herhangi bir yerde kamuya açık bir konuşma yapması gerektiğinde silahlı korumalar olmadan yapamıyor. Evine telefonlar geliyor çünkü insanlar ona "Çocuklarının hangi okula gittiğini biliyoruz." demeyi seviyorlar. Peki neden? Çonki Paul bir aşı üretti.
Bunu söylememe bile gerek yok, ama aşılar elzem şeyler. Onları geri alın, hastalıklar geri gelecektir, korkunç hastalıklar, aslında şu anda da bu oluyor Bu ülkede artık kabakulak salgınlarımız var. Gittikçe kötüye gidiyor, pek yakında çocuklar kabakulak yüzünden ölecekler de, tamamen rakamlara bağlı. Sadece Kabakulaktan ölmeyecekler. Çocuk Felcine ne dersiniz? Hadi onu başlatalım. Neden olmasın? Bir üniversite arkadaşım birkaç hafta önce bana mektup yazdı, mektupta sesimin çok çatlak çıktığını yazmış. Bunu daha önce söyleyen olmamıştı. Çocuğuna Çocuk Felci aşısı yaptırmayacakmış. Kesinlikle. Tamam. Neden? Çünkü bizde artık Çocuk Felci yokmuş. Ama biliyor musunuz, düne kadar bizim ilkemizde çocuk felci yoktu diyelim. Bu gün, ne bileyim,belki bir adam, sabah Lagos'tan uşağa binen bir adam şu an Ohio üzerinde ve birkaç saat içinde Los Angeles havaalanına inecek, oradan bir araba kiralayacak Long Beach'e gelecek ve bu akşam şu meşhur TED yemeklerinden birine katılacak. Çocuk felci virüsü taşıdığını bilmiyor olacak. Biz de bilmiyor olacağız, çünkü dünyada işler bu şekilde yürüyor. Yaşadığımız gezegen bu, öyle değilmiş gibi yapmayın.
Şimdi, kendimizi yalanlarla sarıp sarmalamayı çok seviyoruz. Bayılıyoruz. Bu sabah herkes vitaminlerini aldı mı? Echinacea (Ekinezya), biraz anti oksidan sizi kendinize getirir. Aldığınızı biliyorum, çünkü Amerikalı'ların yarısı bunu her gün yapıyor. Her sabah bu alternatif ilaçları alıyorlar ve ne kadar sık olarak işe yaramadıklarını öğrenmemizin hiç bir önemi yok. Veriler her seferinde bunu söylüyor. Sadece idrarınızın rengini koyultuyorlar. Bundan başka pek bir işe yaradıkları yok. (Gülüşmeler) Tamam, koyu renkli idrar için 28 Milyar dolar ödemek istiyorsanız tamamen sizi destekliyorum. (Gülüşmeler) Koyu idrar, koyu. Bunu neden yapıyoruz? Bunu neden yapıyoruz? Tamam, sanırım anlıyorum, Big Pharma'dan (İlaç Endüstrisi) nefret ediyoruz. Derin devletten nefret ediyoruz. İnsanlara güvenmiyoruz. Ve güvenmemeliyiz de. Sağlık sistemimiz berbat durumda. Milyonlarca insana eziyet ediyor. Aramızdan ona parası yetenlere de kötü davranıyor ve hırpalıyor. Bu nedenle ondan kaçıyoruz, ama nereye doğru? Büyük Plasebo'nun kollarına doğru. (Gülüşmeler) Bu inanılmaz. Büyük plaseboyu seviyorum. (Alkışlar)
Ama biliyor musunuz, bu ciddi bir konu çünkü bu destek ürünler ıvır zıvırdan ibaret ve onlara milyarlarca dolar harcıyoruz. Burada bazı örnekler getirdim. Hepsi- Ginkgo, düzmece Ekinezya, düzmece, Açai, bunun ne olduğunu bile bilmiyorum ama gene de milyarlarca dolar harcıyoruz, bu da düzmece. Biliyor musunuz, ben bunu söylediğimde insanlar bana bağırıp çağırıyor diyorlar ki, "Sana ne oluyor? Bırak insanlar ne istiyorlarsa nasıl iyi hissediyorlarsa öyle yapsınlar." Ama biliyor musunuz? Aslında öyle değil. Çünkü Sağlık Hizmetleri Müdürlüğü Sekreterinin "Hmm, uzmanlarımın mammogramlar ile ilgili verdikleri görüşü dikkate almayacağım." demesi ya da bir kanser şarlatanının hastalarını kahve lavmanı ile tedavi etmeye çalışması arasında bir fark görmüyorum ben. Eğer inanç ve hurafeler, kanıt ve bilimin yerini almaya başlarsa kendinizi hiç istemediğiniz bir noktada bulabilirsiniz. Mesela Güney Afrika devlet başkanı Thabo Mbeki, 400.000 vatandaşının ölümüne sebep oldu, çünkü pancar kökü, sarımsak ve limon yağının AIDS'in gidişatını yavaşlattığını bildiğimiz antiretroviral ilaçlardan daha etkili olduğu konusunda israr etti. Bu hastalıktan en çok etkilenen bir ülkede yüzbinlerce anlamsız ölüm meydana geldi. O yüzden bana bu tip şeylerin zararının olmadığını söylemeyin. Çünkü zararları var, her zaman var.
Şimdilerdeki en akılsız salgınlardan biri de ki şu anda tam ortasındayız bunun genetiği değiştirilmiş ürün savunucuları ile organikçi elitistler arasındaki absürd ateşli mücadele. Saçmasapan bir tartışma. Artık bitmeli. Bu kelimelerle ilgili bir tartışma. Benzetmelerle ilgili. Bir ideoloji tartışması, bilimle ilgili değil. Her yediğimiz şey, her bir pirinç tanesi her bir maydanoz yaprağı, her bir brüksel lahanası zaten insanoğlu tarafından değiştirilmiş durumda. Biliyorsunuz, cennet bahçesinde satsuma mandalinası yoktu. kantalup kavunu da yoktu. Noel ağacı da yoktu. Hepsini biz yaptık. Hepsini son 11.000 yıl içinde yaptık. Bazıları işe yaradı, bazıları da yaramadı. İşe yaramayanları çöpe attık. Şimdi bunu çok daha hassas bir şekilde yapabiliyoruz. Ve elbette ki riskleri var. Ama mesela pirince A vitamini gibi şeyler ekleyerek milyonlarca insana yardım edebiliyoruz, milyonlarca insanın ömrünü uzatabiliyoruz. Bunu yapmak istemiyor musunuz? Şunu söylemeliyim ki ben bunu anlayamıyorum.
Genetiği değiştirilmiş ürünlere karşı çıkıyoruz. Neden bunu yapıyoruz? Sık sık duyduğum şeyler şunlar: Çok fazla kimsayasal, pestisid (böcek öldürücü), hormon içeriyor. Aynı üründen ekilmiş dev tarlalar istemiyoru, bu yanlış. Yaşamı patent altına alan firmalar istemiyoruz. Tohumları tekel altına alan firmalar istemiyoruz. Bu görüşlere benim cevabım ne biliyor musunuz? Evet, haklısınız. Hadi bunu düzeltelim. Evet, doğru, çok büyük bir besin problemimiz var, ama bu bilimle ilgili değil. Bilimle hiç bir alakası yok. Bu kanunlarla ilgili, ahlakla ilgili, patentlerle ilgili. Biliyorsunuz, bilim bir şirket değildir. Bir ülke de değildir. Bir fikir bile değildir; bilim bir süreçtir. Öyle bir süreç ki, bazen iyi işler bazen işlemez, ama korktuğumuz için bilimin görevini yapmasına izin vermeme fikri gerçekten de çok heves kırıcı bir fikir. ve milyonlarca insanın refaha ermesini engelliyor.
Biliyorsunuz, önümüzdeki 50 yıl içinde şu an ürettiğimizden yüzde 70 daha fazla ürün yetiştirmek zorundayız, yüzde yetmiş. Bu gördüğünüz son 30 yıldır Afrika'da yapılan yatırımlar. Utanç verici, utanç verici. Buna ihtiyaçları var, ve biz onlara bunu vermiyoruz. Neden peki? Genetiği Değiştirilmiş Ürünler. İnsaları işe yaramaz yiyecekler yeme konusunda yüreklendirmek istemiyoruz. Mesela Cassava. Patatese benzeyen bir şey, yarım milyar insan bunu yiyiyor. Sadece kalori içeriyor. Berbat birşey. Besin değeri düşük, protein içermiyor, ve bilim adamları şu anda bunları cassava'ya eklemek için uğraşıyor. Böylece insanlar cassava yiyebilirler ve bu onları körlükten koruyabilir. Açlıktan ölmezler, ve biliyor musunuz? Bu gayet iyi olur. Chez Panisse'de yemek kadar olmaz belki ama iyi olur.
Bu konuda tek söyleyebileceğim şu: Neden bununla mücadele ediyoruz? Yani, kendi kendimize soralım: Neden bununla savaşıyoruz? Çünkü genlerin yerini değiştirmek istemiyoruz. Bu genlerin yerini değiştirmekle ilgili birşey, kimyasallarla ilgili değil. hormonlara ilişkin olan inanılmaz hırsımızla da, Daha büyük, daha tek tip, daha iyi gıdalar için olan ısrarımızla da ilgili değil. Rice Krispi'leriyle de alakası yok. Bu insanları hayatta tutmak ile ilgili bir şey, ve bunun ne anlama geldiğini anlamaya başlasak iyi olur. Çünkü, biliyor musunuz? Eğer bunu yapmazsak ve şimdiki gibi davranmaya devam edersek sorumlusu olmayı hiç istemediğimizi bir şeyin sorumlusu olacağız. İleri-teknoloji sömürgeciliği. Burada olan biteni anlatacak bir başka yol yok. Bu bencilce ve çok çirkin. Bize yakışmıyor, ve buna bir son vermeliyiz.
Şimdi, bu inanılmaz derecede eğlenceli konuşmanın ardından, (Gülüşmeler) şunu diyebilirsiniz, " Yani, hala bu zaman makinasına binip geleceğe gitmeyi istiyor musun?" Kesinlikle. Kesinlikle istiyorum. Şu anda, şimdiki zamanda sıkışıp kalmış, ama önümüzde inanılmaz fırsatlar var. Zaman makinasını istediğimiz şeye ayarlayabiliriz. İstediğimiz yere götürebiliriz, ve bunu istediğimiz zaman yapabiliriz. Ama bunun için bu tip konuşmalar yapmamız gerekir, düşünmemiz gerekir, ama zaman makinasına binip yola çıktığımızda bunları yaptığımıza sevineceğiz. Yapabileceğimizi biliyorum, ve gördüğüm kadarı ile dünyanın da şu anda ihtiyacı olan şey de bu.
Teşekkür ederim.
(Alkışlar)
(Alkışlar)
(Alkışlar)