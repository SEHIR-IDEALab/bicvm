Karikatürler esasında kısa hikayelerdir. İçinde çok fazla konuşma olmayan bir tane bulmaya çalıştım. Hepsi mutlu sonla bitmez. Karikatüre nasıl başladım? Çocukken çok karalama yapardım... ve bununla yeterince zaman geçirirseniz... eninde sonunda bir yere varırsınız: kariyer seçenekleriniz tükenir. Dolayısıyla geçiminizi karikatürle sağlamak zorunda kalırsınız.
Ben küçükken okyanusa aşık oldum. Sekiz veya dokuz yaşındaydım. Özellikle köpek balıkları beni büyülemişti. Bu benim ilk işlerimden biri. Sonunda annem kırmızı boyamı sakladı. Yani işte... Okyanusa bakışımı değiştiren ve sonra... yaptığım işin temelini oluşturan... bir çocukluk anımı aktarmak istiyorum... çünkü bana öyle geliyor ki... benim görüşüm bir günde değiştiyse ben de aynı değişimi başkalarında yaratabilirim... özellikle çocuklarda. O güne kadar okyanusu böyle görüyordum. Sadece kocaman, mavi bir yüzey. Ve insanoğlu okyanusları hep böyle gördü. Esrarlı bir şey. Okyanuslarla ilgili... çoğu olumsuz, birçok... hikâye anlatıldı. Bunun sonucunda böyle haritalar yapıldı... karalar bütün detaylarıyla gösterildi... ama kıyılara geldiğinizde... okyanus kocaman bir mavi boya birikintisi gibi görünüyor. Okuldayken okyanusu ben de böyle görüyordum... sanki, "coğrafya ve fen dersleri... "kıyılardan ötesine geçmez. "Burdan sonrası sınavda çıkmayacak" deniyordu.
Ama adaların üzerinden uçtuğumuz o gün... Bir aile gezisiyle Karayipler'e gitmiştik... ve alçaktan adaların üzerinden uçmuştuk. Bu manzarayla karşılaştım. Tepeler ve vadiler... Ormanlar ve çayırlar gördüm. Mağaralar ve gizli bahçeler... ve, suyun altında nefes alabilseydim, saklanmak isteyeceğim yerler gördüm. Ama en güzeli, hayvanları gördüm. Uçağımız büyüklüğünde bir manta vatozu gördüm. İçinde köpek balığı olan bir lagünün üzerinden geçtik Bir köpek balığını anlatan bant karikatürüm işte o gün doğdu.
O günden itibaren, karada dolanan, sıradan bir çocuktum ama aklım oradaydı, su altında. O güne kadar en çok gördüğüm hayvanlar bunlardı. Resimleri yaptığım hayvanlar bunlardı-- hepsi dört ayaklı ve tüylülerin bir başka şekliydi. Ama okyanusa gelince, hayal gücüm doğayla yarışamazdı. Ne zaman çizim masasında acayip bir karakter yaratsam, okyanusta ondan daha acayip bir yaratık buluyordum. Ve bu ufacık deniz ejderiyle... bu devasa kambur balina arasındaki büyüklük farkı, bilim-kurgu filmlerini andırıyordu.
Ne zaman çocuklarla konuşsam onlara, gelmiş geçmiş en büyük hayvanın... hâlâ hayatta olduğunu söylemeyi seviyorum. Bir dinozor değil, bir balina, iş merkezleri kadar büyük hayvanlar, ve hâlâ okyanuslarımızda dolanıyorlar. Dinozorlardan bahsetmişken, köpek balıkları 300 milyon yıl önce nasıldıysa, bugün de aynı. Yani hiç geçmişe gidip, bir dinozorun... neye benzediğini görmek isterseniz.. işte bir dinozor buna benziyordu. Yani yaşayan dinozorlarımız... ve zor koşullarda, yer çekimsiz ortamda evrimleşmiş "uzaylı" yaratıklarımız var. İnanılmaz. Hiçbir Hollywood tasarımcısı bundan daha ilginç bir şey yaratamazdı. Ya da bu "fangtooth"tan. Suyun içindeki parçacıklardan... sanki uzayın derinliklerinde süzülüyormuş gibi görünüyor. Hubble Teleskobu'ndan bakıp... bunu gördüğümüzü düşünebiliyor musunuz? Yeni bir uzay yarışının başlamasına neden olurdu. Ama kameralarımızı okyanusun derinliklerine indiriyoruz... bir balık görüyoruz ve bu, toplum olarak... hayal gücümüzü hiç etkilemiyor. Kendi kendimize diyoruz ki: "Belki kızartmasını falan yaparız".
Şimdi, biraz çizim yapmayı deneyeceğim. Buraya bir "fangtooth" çizmeyi deneyeceğim. Derin deniz balıklarını çizmeyi çok seviyorum... çünkü çok çirkinler. Ama kendilerine özgü güzellikleri var. Belki buna biraz parlama özelliği ekleyebiliriz... bir far koyarız... belki bir fren lambası... dönüş sinyalleri. Bu hayvanlardan iyi birer... karikatür karakteri çıkabileceğini görmek kolay. Şekilleri, boyutları... Hatta bazılarının süper kahramanlar gibi... özel güçleri de var. Örneğin, bu deniz kamplumbağalarına bakalım. Superman'in duvarların ötesini görebilmesi gibi... bunların da bir tür 6. hissi var, Dünya'nın manyetik alanlarını hissedebiliyorlar. Ve bu hissi kullanarak açık denizlerde yollarını buluyorlar. Kaplumbağalarıma insan eli çiziyorum. Böylece çalışılması daha kolay karakterler oluyorlar. Bu deniz hıyarına bakalım. Karikatürünü çizdiğimiz bir hayvan değil... hatta resmini bile yapmayız. Bu bir nevi su altında yaşayan Örümcekadam. Düşmanlarını etkisiz hâle getirmek için... yapışkan ağlar fırlatıyor. Tabii deniz hıyarları bunları kıçlarından fırlatıyorlar... ki bence bu olnları çok daha ilginç birer kahraman yapıyor. (Kahkahalar) Öyle istediği zaman fırlatamıyor; önce pantolonunu indirmesi lazım.
(Kahkahalar)
Ya da kirpi balığı. Kirpi balığı, Yeşil Dev Hulk'a benziyor. Birkaç saniye içinde... bütün bedenini değiştirip büyük, korkutucu bir balık oluyor. Bu kirpi balığını sönük çizeceğim. Ve sonra ekranda... canlandırmayı deneyeceğim. Bakalım. Şişirmeyi deneyeceğim. (Kahkahalar) "Bana mı dedin?" Korkutucu olmak isterse... kendisini şişirebilir. Kılıç balığına bakalım. Burnunuzun yerinde bir aletle doğduğunuzu düşünebilir misiniz? Sabah kalkıp aynaya baktığında şöyle diyor mudur: "Bugün birisini şişleyeceğim." Ya da aslan balığı örneğin. Jilet gibi keskin, zehirli dikenlerle kaplı... arkadaşlarınız olduğunu düşünsenize. Facebook sayfanıza koymazdınız herhalde, değil mi?
Benim karakterlerim-- baş karakterim, Sherman adında bir köpek balığı. Bir beyaz köpek balığı. Ben Sherman'la kalıpları yıktım denebilir. Acımasız avcı imajını kullanmak istemedim. O orada, öylece yaşayıp gidiyor. Bir nevi yüzgeçleri olan Homer Simpson. Yaveri de... Filmore adında bir deniz kamplumbağası. Mükemmel yön bulma yeteneğini kullanarak... okyanuslarda dolaşıp kendisine bir eş arıyor. Bulmayı başarıyor da, ama... yön bulmada çok iyi, muhabbete girmede berbat. Hiç belli bir kızla... takılmaya... karar veremiyor. Hawthorne adında bir kabuklu yengecim var. Kabuklu yengeç olarak çok saygı görmüyor... ve bu yüzden bir beyaz köpek balığı olmaya özeniyor. Ve size tanıtacağım bir karakterim daha var. Bu, Ernest, balık bedeninde... bir çocuk suçlu diyebiliriz.
Yani karakterler ile hikayeyi oluşturuyorsunuz. Bazen hikayeyi oluşturmak iki karakteri aynı odaya koymak ve neler olduğuna bakmak kadar kolay. Aynı banyodaki dev bir mürekkepbalığı ile beyaz balinayı düşünün. (Kahkahalar) Ya da bazen onları bazen hiç kimsenin bilmediği yerlere koyuyorum, çünkü oralar denizin altında. Mesela, onlara Atlantik'in ortasında kayak sporu yaptırdım, orası Atlantik'in ortasında bir dağ. Onları Japon Denizi'ne götürdüm, orada dev deniz anası ile tanıştılar. Onları Kaliforniya'daki kelp yosunları ormanına kamp yapmaya götürdüm.
Bu sıradaki, deniz yaşamı nüfus sayımı hakkında bir hikaye yazdım. Ve bu çok eğlenceliydi, çünkü bir çoğunuzun bildiği gibi bu gerçek bir proje. Ama okuyuculara birçok çılgın denizaltı karakterini sunmak benim için bir şanstı. Hikayeyi Ernest ile başlattık, gönüllü nüfus saymanı. Aşağıya iniyor ve bu meşhur fener balığıyla tanışıyor. Sonra yeti yengeci ile tanışıyor, sonra meşhur vampir mürekkepbalığı ile -- zor bulunan -- ve Dumbo ahtapotu ile, öyle ki bu ahtapotlar gerçek hayatta zaten karikatür gibi gözüküyor bu yüzden çizerken çok bir şey değiştirmem gerektirmedi.
Deniz altındaki çöpler hakkında bir başka hikaye yarattım. Doğal koruma işi ile ilgilenen arkadaşlarım ile konuşuyordum, ve onlara "Herkesin daha fazla bilgi sahibi olmasını isteyeceğin konu nedir?" diye sordum. Ve arkadaşlarımdan biri dedi ki, "Tek bir kelime: plastik." Dedim ki: "Aslında bundan daha seksi bir şeye ihtiyacım var. Plastik işimi görmez." İşleri bir bakıma yoluna koyduk. Polivinil klorid gibi kelimeleri kullanmamı istedi, ama konuşma balonlarında pek de kullanışlı olmuyorlar. Sığdıramadım balonlara onları. Ben de bir macera bandı çizdim.
Bu şişe uzun bir yol boyunca seyahat ediyor. Okuyuculara söylemek istediğim, plastiğin gerçekte ortadan kaybolmadığı; sadece akıntı ile sürüklenmeye devam ediyor. Birçoğu akıntıya kapılıp sonunda okyanusa varıyor, bu da eğer birkaç karakter koyarsanız oldukça harika bir hikaye olur, özellikle bu ikisi gibi birbirine katlanamayan karakterlerle. Bu hikayeyi Boise, Idaho'ya gönderdim, orada plastik bir şişeyi kanalizasyon sistemine attılar. O da önce Boise nehrine gitti, sonra Kolombiya nehrine, sonra Kolombiyanın girişine, oradan Pasifik Okyanusuna sonra da Müthiş Pasifik Çöp Alanı olarak adlandırılan bu yere -- burası da Kuzey Pasifik'teki dev pasifik girdabı, birçok plastiğin yüzdüğü yer -- sonra da lagüne geri dönüyorlar. Bu temelinde bir arkadaşlık hikayesi, plastik bir şişenin takibinde yaşanıyor. Birçok insan plastik şişeyi zaten hatırlayacaktır, ama biz burada deniz altındaki çöplerden ve plastikten bahsettik.
Bir buçuk yıl önce çizdiğim üçüncü hikaye herhalde en zor hikayemdi. Çok hassas olduğum bir konuda "Köpekbalığı yüzgeçleri" hakkında. Ve ana karakterim köpekbalığı olduğu için, bunun halka bu konuda bilgi vermek için müthiş bir araç olduğunu düşündüm. Bu eylem, köpekbalıklarını yakalamak, onun değerli yüzgecini kesmek ve hayvanı canlı olarak suya geri atmayı içeriyor. Zalimce, vahşice. Bunun eğlenceli veya komik bir yanı yok, ama bu konuyu ele almak istedim. Köpekbalığı olan ana karakterimi öldürmek zorunda kaldım.
Sherman Çin restoranında iken başlıyor hikaye, falında trol avcıları tarafından yakalanmak üzere olduğunu öğreniyor, öyle de oluyor. Sonra da ölüyor. Yüzgeci kesiliyor, ve denize atılıyor. Görünürde o şimdi ölü. Ve ben 15 yıldır gazetede olan bir karakteri öldürdüm. Bu konuda bir çok okurdan geri dönüş aldım. Bu arada, diğer karakterler köpekbalığı yüzgeci çorbası hakkında konuşuyor. Bundan sonra üç ya da dört bant çizdim, orada bu olayı ve bu yüzgeç çorbasından bahsettim. Sherman şimdi yukarıda köpekbalığı cennetinde. Komik bantları hakkında sevdiğim şey de bu işte. Okuyucunun inanç hissini askıya alacağından şüphe duymamalısınız, çünkü eğer konuşan bir köpekbalığı ile başlarsanız, okuyucular kapıda inançlarını bırakacaklardır. Bir nevi her şeyi yapabilirsiniz. Bu Sherman için ölümün eşiğinde bir deneyim idi. Bu arada, Ernest Sherman'ın yüzgecini internette buluyor. Çin menşeili bir internet sitesi vardı gerçekten köpekbalığı yüzgeci satıyordu, ben de bunu ifşa ettim. Ve "satın al" tuşuna tıklıyor. Ve işte, ertesi gün ekspres hava yolu ile geliyorlar ve onu geri dikiyorlar. Bu seriyi bir çeşit dilekçe mektubu ile bitirdim, bizim Ulusal Deniz Balık Servisimizi diğer ülkeleri, köpekbalığı yönetimi konusunda daha güçlü bir tutum takınmaya zorlamaları için destekleyen br dilekçe.
(Alkışlar)
Teşekkürler. Ufak bir benzetme ile bitirmek istiyorum. Mavi Görevi sunmak için bir benzetme düşünüyorum ne zamandır, ve sonunda bunu buldum. Düşünün ki kocaman bir odadasınız, bir mağara gibi karanlık. Ve odada her şeyiniz var, istediğiniz her şey, ama hiçbir şeyi göremiyorsunuz. Size sadece bir araç verilmiş, çekiç. Karanlıkta dolaşmaya başlıyorsunuz ve bir şeye rastlıyorsunuz, ve taştan yapıldığını fark ediyorsunuz. Çok büyük, ağır. İtemiyorsunuz, çekiçle vurmaya başlıyorsunuz ve parçalara ayırıyorsunuz. Bu parçayı alıp güneş ışığına çıkarıyorsunuz. Mükemmel beyaz bir mermer parçası olduğunu anlıyorsunuz. Kendinize diyorsunuz ki, "Bu oldukça değerli bir şey." Odaya geri dönüyorsunuz, o şeyi parçalara ayırıyorsunuz, ve başka bir yere taşıyorsunuz. Başka şeyler buluyorsunuz, kırıyorsunuz ve taşıyorsunuz yeniden. Ve bir sürü mükemmel parçaya sahip oluyorsunuz. Diğer insanların da aynı şeyi yaptığını duyuyorsunuz. Şu hisse kapılıyorsunuz, kısa zamanda mümkün olduğunca fazla parça bulmalıyım. Sonra birisi bağırıyor, "Durun!". Ve ışıkları açıyorlar. Ve nerede olduğunuzu fark ediyorsunuz; Louvre Müzesinde'siniz. Tüm o bütünlüğü ve güzelliği almışsınız ve onu ucuz bir ticari mala çevirmişsiniz.
Okyanus'ta da yaptığımız tam olarak bu işte. Mavi Görev'in kısmen yapmak istediği de "Durun!" diye bağırmak, böylece her birimiz -- kaşif, bilim adamı, karikatürist, şarkıcı, şef -- kendimizce bir ışık yakabiliriz. İşte bu da bant karikatürümün gerçekleştirmesini umduğum şey. Yaptığım işi bu yüzden seviyorum.
Dinlediğiniz için teşekkür ederim.
(Alkışlar)