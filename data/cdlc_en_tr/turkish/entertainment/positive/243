Neden matematik öğreniyoruz? Aslında, üç sebepten ötürü: hesaplama, uygulama ve sonuncusu, ne yazık ki zamanla en önemsiz hale geleni ilham.
Matematik modeller bilimidir ve biz onu nasıl mantıklı, eleştirel ve yaratıcı olarak düşüneceğimizi öğrenmek için kullanırız, ama okulda öğrendiğimiz matematiğin çoğunluğu etkileyici şekilde düzenlenmemiştir ve öğrencilerimiz bize; "Niçin bunu öğreniyoruz" diye sorduğunda, duydukları şey sıklıkla, gelecek derslerde ve sınavlarda ona ihtiyacınız olacak şeklinde olacaktır. Ama harika olmaz mıydı, Ara sıra matematiği sadece eğlenceli veya güzel olduğu için öğrensek ya da zihnimizi heyecanlandırdığı için? Çoğu kişinin, bunun nasıl olabileceğini anlamaya dair bir fırsatının olmadığını biliyorum, şimdi, favori sayılarım olan, Fibonacci sayıları ile ufak bir örnek vermeme izin verin. (Alkışlar)
İşte! Fibonacci hayranları burada. Mükemmel.
Bu numaralar birçok yönden takdire şayandır. Hesaplama açısından, "bir artı bir eşittir iki" deki gibi anlaması kolaydır. Bir artı iki eşittir üç, iki artı üç eşittir beş, üç artı beş eşittir sekiz ve böyle devam eder. Doğrusunu söylemek gerekirse, Fibonacci dediğimiz kişi aslında Leonardo of Pisa'dır ve bu sayılar, bugün Batı Dünya'sının kullandığı hesaplama yöntemlerini anlatan "Liber Abaci" adını verdiği kitabında ortaya çıkmaktadır. Uygulama açısından, Fibonacci sayıları doğada şaşılacak sıklıkta karşımıza çıkmaktadır. Bir çiçeğin taç yapraklarının sayısı genellikle bir Fibonacci sayısıdır ya da bir ayçiçeği veya bir ananasın üzerindeki spirallerin sayısı, bir Fibonacci sayısı olma eğilimindedir.
Aslında, Fibonacci sayılarının uyumluluğuna daha pek çok örnek vardır, ama onlarla ilgili en ilham verici bulduğum şey, sergiledikleri güzel sayı motifleri. Favorilerimden birini göstermeme izin verin. Varsayalım ki sayıların karesini almayı seviyorsunuz, açıkçası, kim sevmez ki? (Gülüşmeler)
İlk birkaç Fibonacci sayısının karelerine bakalım. Birin karesi bir, ikinin karesi dört, üçün karesi dokuz, beşin karesi yirmi beş, böylece gider. Art arda gelen Fibonacci sayılarını topladığınızda, bir sonraki Fibonacci sayısını elde edeceksiniz, herhangi bir sürpriz yok, değil mi? Bu şekilde oluşturuldular. Ancak karelerini topladığınız zaman, herhangi özel bir durumun olmasını beklemezsiniz. Ama şuna bir bakın. Bir artı bir bize ikiyi verir, bir artı dört beşi, dört artı dokuz on üçü, dokuz artı yirmi beş, otuz dördü Ve evet, örüntü devam ediyor.
Hatta, işte bir başkası. Varsayalım ki, ilk Fibonacci sayılarının karelerini toplayınca ne olduğuna bakmak istediniz. Hadi bakalım. Evet, 1 + 1 + 4 = 6, + 9 = 15, 25 ekle 40, 64 ekle 104. Şimdi şu sayılara bakın. Bunlar Fibonacci sayıları değil, ancak onlara daha yakından bakarsanız, Fibonacci sayılarının, onların içine gizlenmiş olduğunu göreceksiniz.
Gördünüz mü? Şimdi göstereceğim. 2 çarpı 3 = 6, 15 eşittir 5 çarpı 3, 40 eşittir 5 çarpı 8, iki, üç, beş, sekiz, kime minnettarız?
(Gülüşmeler)
Tabii ki, Fibonacci!
Bu örüntüleri keşfetmek ne kadar çok eğlenceliyse, neden doğru olduklarını anlamakta, bir o kadar tatmin edici. Hadi son denkeleme bakalım. 1'in 1'in 2'nin 3'ün 5'in ve 8'in kareleri toplamı neden 8 kere 13 'e eşit? Bunu size basit bir resim çizerek göstereceğim. 1'e 1'lik bir kareyle başlıyoruz, hemen yanına bir tane daha koyalım. İkisi birlikte, 2'ye 1'lik bir dikdörtgen oluşturdu. Altına, 2'ye 2'lik bir kare koyuyorum, hemen yanına 3'e 3'lük bir kare, aşağıya 5'e 5'lik bir kare ve sonra 8'e 8'lik bir kare daha, büyük bir dikdörtgen oluyor, değil mi?
Basit bir soru sormama izin verin: dikdörtgenin alanı kaçtır? Pekala, bir yönden bakacak olursak, içindeki karelerin alanlarının toplamıdır, değil mi? Aynı yaptığımız gibi. Birin karesi artı birin karesi, artı ikinin karesi artı üçün karesi, artı beşin karesi, artı sekizin karesi, değil mi? İşte alan. Diğer taraftan, bir dikdörtgen olmasından dolayı, alan eşittir yükseklik çarpı taban, yani, yükseklik şüphesiz sekiz ve taban beş artı sekiz eşittir bir sonraki Fibonacci sayısı olan 13'e. Doğru mu? Böylece alan ayrıca eşittir 8 çarpı 13 lanı iki farklı yoldan doğru hesapladığımıza göre, aynı sonuca ulaşmalıyız ve buda neden 1'in 2'nin 3'ün 5'in ve 8'in kareleri toplamının 8 kere 13 yaptığını gösterir.
İşte, eğer bu işleme devam edersek, 13 - 21 dikdörtgenini, 21 -34 'ü ve devamını oluşturacağız.
Şimdi bir bakın. Eğer 13'ü 8'e bölerseniz, sonuç 1.625 olur. Büyük sayıları küçük sayılara bölmeye devam ederseniz, bu oranlar 1.618'e daha da yakınlaşır, yüzyıllardır matematikçilerin, bilim insanlarının ve sanatçıların büyülendiği çoğu kişinin Altın Oran olarak bildiği o sayıya.
Evet, tüm bunları size gösteriyorum çünkü, okullarımızda yeteri kadar dikkate alınmamasından dolayı endişelendiğim, matematiğin çok fazla güzel yönleri var. Çoğu zamanımızı hesaplama yapmayı öğrenerek geçiriyoruz, ancak, nasıl düşüneceğimizi de öğreten - belkide en önemlisi - uygulamaları da unutmayalım.
Eğer tek bir cümleyle özetleyebilecek olsam, sanırım şöyle olurdu: Matematik sadece x'i bulmak değildir, aynı zamanda ona neden bulmaktır.
Çok teşekkür ederim.
(Alkışlar)