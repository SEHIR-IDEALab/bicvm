Bazı şeyleri biraz daha farklı yapacağız. Size sunum yapmayacağım. Sizinle konuşacağım. Aynı zamanda da Second Life'dan bazı canlı şeylerden karelere çok benzeyen fotoğraflara bakıyor olacağız.Umarım,bu etkileyici bir konuşma olur. Ekrandan gelecek olan tuhaf resimlere dikkatinizi çekmek için yarışabilirim. Bu konuyla ilgili bazı büyük fikirler hakkında konuşurum, daha sonra da John'u geri getirir ve biraz da karşılıklı konuşup düşünür ve sorular sorarız diye düşünmüştüm. Bence ilk soru "Neden sanal bir dünya inşa etmek?" olacaktır. Ve bence bunun cevabı her zaman ilk olarak projeyi başlatacak kadar deli olabilen insanlar tarafından belli bir yere sürüklenmiş olmaktır.
O zaman size kendi geçmişim üzerine ve beni gençliğimde -evet gerçekten de gençliğime kadar iniyoruz- harekete geçiren şey üzerine ve daha sonra da bir yetişkin olarak gerçekten de bu şeyi inşa etmeyi denemem üzerine bir şeyler anlatabilirim. Ben gençken,çok okuyan ve önce elektronikle,daha sonra da bilgisayar programlamaya ilgi duymuş çok yaratıcı bir çocuktum. Her zaman bir şeyler üretmeye çalışıyordum. Bir şeyleri parçalara ayırıp sonra da birleştirmeye ve ellerimle ve tahtayla yapabileceğim her türlü şeye veya elektrikle, metalle yapabileceğim her şeye karşı çok ilgiliydim Ve örnek olarak- ve bu harika bir Second life örneği- bir yatak odam vardı. ve her çocuğun, bilirsiniz, genç olarak inzivaya çekilebileceği bir odası vardır. Ama ben, odamın kapısının (ileri-geri) açılması yerine yukarı doğru açılsa,daha havalı olurdu diye düşündüm,tıpkı Star Trek'teki gibi. Bunu yapmanın harika olacağını düşündüm.Bu yüzden tavana çıktım, tavandaki kirişleri,ailemi de keyiflendirmek için,kestim ve kapıyı,tavana doğru çekilecek şekilde yerleştirdim.
Bu kapıyı yukarı çekebilmesi için de,tavan arasına garaj kapısı için kullanılan bir mekanizma koydum. Bunu evin içinde yapmamın ne kadar zaman aldığını ve ailemin durumdan hoşnutsuzluğunu tahmin edebilirsiniz. Bana hep çarpıcı gelen şey biz insanlar,yapmak istediklerimiz ile ilgili gerçekten pek çok harika fikre sahip olabiliriz, fakat gerçek dünyada,bunları gerçekleştirmek ve materyalleri bir araya getirip,hayalimizde,inşa etmeyi tasarladığımız fikrin, asıl oluşma safhasından geçmek için genellikle müsait değiliz. Ve benim için-yani Internet geldiğinde,bilgisayar programcılığı yapıyor ,kendi küçük şirketimi yürütmeye çalışıyordum ve Internet ve bilgisayarlarla ne yapmam gerektiğine karar vermeye çalışıyordum. Bilgisayarlar ve internetle ilgili yapmak istediğiniz esas şeyin fizik kurallarını,atom ve eşyaların nasıl yapıldığı fikri gibi,herşeyin nasıl yürüdüğüyle ilgili tüm kuralları yeniden yazmak ve bunu hepimiz oraya gidip bir şeyler üretebilelim diye bir bilgisayarın içinde yaparak bir dünya simülasyonu yaratmak için internet ve birbirine bağlı bilgisayarları kullanma fikri beni anında çok etkilemişti.
Bana asıl cazibeli gelen şey buydu. Sadece bir şeyler inşa edebileceğim "O" yeri istiyordum Second Life'ı hayata geçiren şeyi gördüğünüzü düşünüyorum,ve bence bu önemli bir nokta. Ayrıca genel olarak,internet ve teknoloji kullanımının,yaratıcılık ve tasarım için aramızda bir boşluk olarak görülmesinin yaygın bir akım olduğunu düşünüyorum. Bu muazzam bir gelişme. Genellikle teknoloji,bize olabildiğince sosyal ve paylaşımcı bir şekilde yaratıcı olmamıza imkan tanıması için kullanılıyor. Ve bence Second Life ve sanal dünyalar bunu elde edebilmemiz için yapacağımızın en iyisini temsil ediyorlar. Buna ve uzay hakkında düşünmek gibi alakalı diğer konulara farklı bir açıdan bakmaksa sanal dünyaları o uzaya bağlamaktır. Bir an için bu bahsetmesi eğlenceli olur diye düşündüm. Eğer uzaya gitmeyi düşünüyorsanız,bu muhteşem bir şey. Çok fazla film,çok fazla çocuk var,hepimiz uzayı keşfetmeyi hayal ederiz.Peki,neden? Bir an için durun ve sorun,neden bu kibir? Biz insanlar bunu neden bunu yapmak istiyoruz? Bir kaç neden olduğunu düşünüyorum.Bu filmlerde gördüğümüz bir şey,yani,hepimizin paylaştığı bir rüya.
Bir tanesi,eğer uzaya gidersen her şeye yeniden başlayabileceğindir. O yolculukta başka biri haline gelebilir,ve bir şekilde, çünkü eskisi gibi - yani toplumu ve hayatı arkanızda bırakabilirsiniz. Ve bu keşfe başlamanızla,kendinizi değiştirmeniz -hem de dönülmez bir şekilde- kaçınılmazdır. Ve ikincisi de;yeterince uzağa seyahat ederseniz, orda bulabileceğiniz -- yani --oraya,uzaya vardığınızda ne bulacağınızla ilgili hiç bir fikriniz olmayacağına dair düşüncedir. Burdakinden farklı olacaktır. Hatta,burda,yeryüzünde gördüklerimizden o kadar farklı olacak ki, her şey mümkün olacak. Asıl fikir bu aslında,biz insanlar yeni bir kimlik yaratma ve her şeyin mümkün olduğu bir yere gitme fikrine bayılırız. Bence,oturup sanal dünyalar ve her geçen gün hızlanan bilgisayar teknolojisiyle nereye gittğimizi düşünürseniz, bunun,uzayın keşfine esasında uygun ve gerçekten olası bir uyarlamayı temsil ettiğini anlarsınız. Sanal dünya fikrinden etkileniliriz çünkü,uzay gibi kendimizi yeniden keşfetmemize izin verir, her şeyi barındır ve muhtemelen her şeyin olması mümkündür.
Size Second Life'ı uzayla karşılaştırmak ve derecesiyle ilgili bir fikir vermek gerekirse,bunun tıpkı 90'ların başındaki internete benzediğini söyleyebilirim. Hatta bugün Second Life'taki dünyalar,90'ların başındaki internete çok benziyor: herkes çok heyecanlı an be an,bir fikir ya da diğeri hakkında insanlar heyecanlanıyor ama sonrasında umutsuzluğa düşüyorlar ve tüm sistemin çalışmayacağını düşünmeye başlıyorlar. Second Life'ta ve daha genişçe,tüm sanal dünyalarda meydana gelen her şey, 90'ların başında yaşandı. Ofiste herhangi bir makaleyi alıp sonra da Second Life'ı "Web", sanal gerçekliği de "internet" kelimeriyle değiştirerek aynı makaleyi bulabileceğimiz bir oyun oynuyoruz. İnsanların gözlemlediği her şey hakkında kesinlikle aynı makaleyi bulabilirsiniz. Büyüklüğüyle ilgili bir fikir vermek gerekirse,Second Life şu an 20,000 cpu civarında. Birbirine bağlı nerdeyse 20,000 bilgisayar Amerika'da bu sanal uzayı simüle eden 3 tesiste duruyor.Ve sanal dünyanın içinde- her gün yaklaşık 250,000 kişi dolaşıyor,yani, Second Life'ın nüfusu küçük bir şehir kadar nerdeyse. Uzayın (sanal dünyanın) büyüklüğü San Francisco'nun büyüklüğünün 10 katı kadar ve aynı yoğunlukta inşa edilmiş.
Bu sizlere büyüklük hakkında bir fikir verir.Şu anda,yeni sunucular eklendikçe hızlı bir şekilde genişliyor -ayda yaklaşık % 5 civarında. Ve tabii ki,gerçek dünyadan ve internetten tamamen farklı olarak,gitgide hızlanarak, üssel bir biçimde genişliyor. Burda,içeriğin miktarı tarafından,uzayın keşfi ile ilgili Sonsuz ihtimallerle dolu bir dünya olabileceğinden sanal dünya için önemliydi. İnsanlar olarak buna karşı çok hassasız Gördüğünüzde anlarsınız.Uzayda ne zaman bir şeyi yapabileceğinizi ve ne zaman yapamayacağınızı bilirsiniz. Second Life bugün,20,000 makine ve kullanıcıların yarattığı,yaklaşık 100 milyon interaktif objeden -bunun gibi objelerden-oluşuyor. On milyonlarcası aynı anda düşünüyorlar; çünkü onlara bağlı kodlar var. Yani içindeki bilgi miktarı açısından bakıldığında şimdiden büyük bir dünya, ve bu çok önemli. World of Warcraft oynayan varsa bilir, WOW,dört DVD halinde gelir. Karşılaştırma yaparsak, Second Life'ın kullanıcı tarafından yaratılmış 100 terabyte verisi var ve bu onu,25,000 kat daha büyük yapıyor.
İnternet ve AOL,sohbet odaları ve AOL'daki içerik sohbet odaları ve AOL'daki içerik gibi- olduğundan çok daha farklı çünkü insanların ,istedikleri herhangi bir şey için, imkan verildiğinde yapabildikleri hayret verici. Nerdeyse doğru olan son büyük düşünceyse, ne şekilde değişirse değişsin,bu dünyanın kullanım açısından web'den çok daha büyük olacağıdır. İzin verin,bunu iki cümleyle doğrulayım. Genellikle web'i,bilgiyi düzenlemek,değiştirmek, yaratmak ve tüketmek için kullanırız. Bu Irene'in,Google'ın veriye dayalı olmasından bahsetmesi gibi bir şey. Bense,dünyanın bilginin kendisi olduğunu düşündüğümü söylerdim. Etkileştiğimiz her şey,edindiğimiz tüm tecrübeler, bir bilgi denize akan ve bununla farklı şekillerde iletişime geçen bizleriz aslında. Web,bilgiyi metin ve resimler şeklinde koyuyor. Web'in topolojisi,coğrafyası pek çok bölüm için birbirine bağlı metinlerdir. Bu bilgiyi düzenlemenin bir yolu,fakat sanal dünyada bilgiye ulaşma yollarıyla ilgili,web'le ilişkimizi olduğundan daha farklı ve iyi yapacağından önemli olduğunu düşündüğüm iki nokta var.
Birincisi;söylediğim gibi - yani,sanal dünyaların ilk farkı bu ortamda bilginin muhtemelen insanlar üzerinde kullanılacak en güçlü ikonik semboller kullanılarak sunulmasıdır. Mesela,C-H-A-I-R İngilizce'de sandalye anlamına gelir ama sandalye resmi evrensel bir semboldür. Herkesin ne anlama geldiğini bilir.Çevirmeye gerek yoktur. Ayrıca bunun resmini ve bir parça kağıt üstünde sandalyeyi gösterirsem daha akılda kalıcı olur. Bir kaç gün sonra,sandalye hakkında konuştuğumu çok daha iyi hatırlayacağınız testler yapabilirsiniz Bilgiyi,hafızamızdaki sembolleri,yani hepimizin hayatında en yaygın olarak benimsediği sembolleri kullanarak düzenleyerek hem azami ölçüde heyecanlanır ve teşvik edilir,hem de veriyi hatırlar,aktarır ve yönlendirirsiniz. Aslında bu yüzden sanal dünyalar bilgiyi düzenlemek ve tecrübe etmek için en iyi yoldur.
Ben 3D'nin,gerçek gibi görünen çevrelerin, insanların 20 yıl boyunca bahsettiği ve bize sihirli bir şekilde çok önemli gelen bir şey olduğunu düşünüyorum. Fakat ikinci madde, -ki bence o kadar açık değil- bu bilgiyi sanal dünyada yaratmanın,tüketmenin ve keşfettmenin tam ve doğal olarak sosyal olmasıdır. Orda hep başka insanlarla berabersiniz. Biz insanlar sosyal yaratıklarız ve,başkalarının varlığıyla yapılan bilgi tüketimi bizi daha çok eğlendirir ya da yardımcı olur. Bu bize özeldir.Bundan kaçamazsınız. Amazon.com'da dijital fotoğraf makinesi ya da başka bir şey bakarken, tam da o anda,5000 insanla aynı web sitesindesinizdir, fakat onlarla konuşamazsınız. Sizinle aynı sayfada dijital fotoğraf makinesi bakan insanlara dönüp şunu soramazsınız, "Bunlardan daha önce gördün mü?Ben almayı düşünüyorum da."
Birlikte alışveriş yapmak gibi bir tecrübe,aslında sosyal yaratıklar olarak bilgiyi de böyle tecrübe etmek istediğimizin basit bir örneği aslında. Yani ikinci nokta,bilgiyi doğuştan birlikte tecrübe ettiğimizin ya da ya da öyle olmasını istememiz teknolojiyi birbirimize bağlaması için nerede kullanacağımıza dair çok önemli bir noktadır. Ve bu yüzden,önümüzdeki on yıl ve sonrasında bu sanal dünyaların,eğer kullanırsanız,biz insanların elektronik ve interneti bilgi tüketmek ve bir arada olmak için kullandığı muhtemelen en yaygın yol olacağını düşünüyorum. Hindistan'daki eşleştirme yöntemi harika bir örnek. Belki ordaki çözüm de başka insanlarla gerçek zamanlı konuşmakta yatıyor. Bir haritayı düzenlemek için kullanabileceğiniz herhangi bir yol yerine,tavsiye istemek.
Bence bu,bir diğer önemli nokta. Bu her nereye gidiyorsa, Second Life,benzerleri ya da daha iyileri gibi, dünyanın pek çok farklı noktasında olan bu- ve internetin kullanılma nedeni de bu olacak, toplam trafik ve kullanıcı sayısı tersine dönecek, böylece web ve webin metin ve grafik kaynakçaları bir araç veya tüketim modelinin bir parçası haline gelecek, ama bu model çoğunlukla böyle sanal bir ortamda olacak. Büyük ama bence gayet savunulabilir bir düşünce. İzin verin burda durayım ve John'u geri getireyim, belki daha uzun sohbet edebiliriz. Teşekkürler John.Bu harika.
(Alkış)
John Hockenberry:Neden Second Life'ın yaratılışı,onu yaratma dürtüsü ütopik bir istek değil? Mesela,19. yüzyılda, alternatif dünyalar hayal eden tüm edebiyat eserleri açıkça ütopikti.
P.R:Bu harika.Çok derin bir soru,evet. Sanal dünya ütopik olabilir mi,bunu söylemenin başka bir yolu. Cevap hayır,ve bence nedeni de webin derinden hiyerarşik olmanın iyi bir örneği olması. Sınırsız olasılıklar düşüncesi,her şeyin olabileceği sihri sadece ,birey bazında temel bir özgürlük olduğunu bildiğiniz ortamlarda vardır ve işte bu sanal dünyayı yaratır. Bu özgürlüğe sahip olmak zorundasınızdır ve genellikle bana sorulan Second Life ve onun gibi, yaratacağınız,büyük bir plana sahip bir dünyaya karşı ütopik bir eğilim var mı? Onları inşa ederken iyi düşünseniz bile, bu detaylı planlar herkese yabancılaşıyor. Ve insanlar kontrol ediliğinde, kurallardan oluşan büyük bir plan,insanların iletişime geçmesi veya bir şehri düzenlemek için yeni bir plan yaptığınız zaman tüm bunlar,-hep gülerek söylerim-bilirsiniz ya, bugüne kadar inşa edilmiş en büyük mimari tasarım olan Mall of America'dan daha öteye geçmez.
JH:The Kremlin de bayağı büyüktü.
PR:Evet,The Kremlin.Bu doğru.
JH:Bana Second Life'ın başında,insanların avatarlarını yaratmada veya birbirleriyle iletişiminde kullanacaklarından emin olduğun fakat herkesin pratikte hayır bunla hiç ilgilenmiyorum dediği bir aracın hikayesini anlat ve insanlar talep etmeye başladığı andan itibaren düşünüp içinden çıkamadığın bir durumu anlat.
PR:Her ikisiyle ilgili bir kaç örnek düşünebiliyorum. Favorilerimden biri:Second Life'a yaptığım bir özellik vardı -- Çok heyecanlıydım. Birine doğru gidip yakından yürümek ve daha özel bir konuşma yapmak gibi bir şeydi, ama anlık mesajlaşma değildi çünkü bunun için kişiyle arkadaş olman gerekiyordu. Sadece özel sohbet etme fikriydi. Yalnızca bunun veriye dayalı tasarım örneklerinden biri olduğunu hatırlıyorum. Benim açımdan çok iyi bir fikir olduğunu düşünmüştüm ama hiç kullanılmadı ve sonunda -- sanırım bu özelliği kapattık. Sonunda pes edip,koddan çıkardık. Ama daha genel olarak,düşündüğüm bir diğer örnek ütopik düşünceye çok yakın. Second Life'ın başlangıçta16 simülatörü vardı.Şimdiyse 20,000.
Sadece 16 iken, yalnızca bu kampüs kadar büyüktü. Ama bölgelere ayırdık ve bir gece kulübü, dans edebileceğiniz bir disco, isterseniz silahla savaşabileceğiniz bir yer,ve de Coney Adası gibi tahta bir yol yaptık. Biz bölgeyi tasarladık ama tabii ki, insanlar bunu istedikleri şekilde inşa edebilirdi. Başından beri muhteşem olansa bölgelere ayırma konusunda ortaya çıkardığımız fikrin anında ve tamamıyla göz ardı edilmesiydi ve tüm iki ay içinde, -ki Second Life zamanı için bile gerçekten çok kısa bir süre- o zamanki Second Life kullanıcılarının,yerlilerinin bana gelip "Discoyu satın almak istiyorum çünkü ben inşa ettim","Araziyi alıp,yerle bir etmek ve orda at yetiştirmek istiyorum" dediklerini hatırlıyorum, ben de istediklerini onlara sattım,yani mülkiyeti devrettim, onlar da tüm binayı yıktılar. Ve bilirsiniz ya,ne zaman ne olacağını kesinlikle bilmediğinizi söylediğimi hatırlıyorum. İnsanların yaptığı bu kadar popüler olan şeyleri düşündüğünüzde --
JH:CBGB sonunda kapanmak zorunda,biliyorsun.Bu bir kural.
PR:Kesinlikle.Ve--aslında,internet vaktinde daha ilk günde kapandı. Hamilelik gibi bir örnek mesela. Second Life'ta bebek sahibi olabilirsiniz. Bu tamamen Second Life'ta mevcut araçları kullanarak yapılan bir şey böylece hamilelik ve bebek sahibi olmak gibi doğuştan gelen --tabii ki- yani,Linden Lab'de yapılan Second Life'ın ,şirket ve altyapı bazında tipik oyun özellikleri yok. Bu tecrübeyi kalıplaştırmak, ya da bu anlamda ütopik yapmak gibi bir teşebbüs yok. Yani tabii ki,bebek yapmak veya iki avatar alıp bunları birleştirmek gibi bir mekanizma hiçbir zaman koymayız.
Ama insanlar bebek sahibi olmak ve onlara bakmayı satın alınabilir hale getiren bir sistem yaptılar. Bence bu tüm ekonomide neler olduğuna dair büyüleyici bir örnek. Tabii,ekonominin varlığı da başka bir düşünce. Bundan konuşmadım ama ciddi bir özellik. İnsanlara bir şeyler yaratma fırsatı verildiğinde istedikleri iki şey olur. Biri yarattıkları şeyin yasal sahibi olmak. Ve ikincisi ise,-eğer öyle hissederlerse ve tabii her zaman değil ama çoğu zaman yapacakları bir şey- kendi geçimlerini sağlamak için yarattıkları şeyi satmak istemeleridir. Web'de gerçek,Second Life'ta da gerçek. Yani ekonominin varlığı önemlidir.
JH:Philip Rosedale'e sorunuz var mı?İşte orda.
Seyirci:İlk önce,sizin bir SL karakterine benzediğinize dair bir gözlemim var.
JH:Philip bir Second Life karakterine,avatarına benzemekle suçlandı zaten,gözlem bu. Philip cevap ver,sonra sorunun kalanını alacağız.
PR:Ama kendi avatarıma benzemiyorum.
Burda kaç kişi avatarımın nasıl göründüğünü biliyor? Sanırım pek değil.
JH:Başka birinin avatarını mı taklit ediyorsun? PR:Hayır,hayır.Şirketteki çocuklardan birinin arada bir kullandığım -bir kadın avatarı- harika bir avatarı vardı. Ama kendi avatarım kovboy pantolonu giyen bir adam. Bunlardan daha dik saçları var.Rengi turuncu gibi. Palabıyıklı.Village People karakteri gibi. Yani,çok havalı.
JH:Sorun neydi?
JH:Soru şu;Second Life kültürel düzenlemelerden yoksun gibi gözüküyor. Kendi kültürü ve gerçek dünyada olduğu gibi kültürel farklılıklar Second life'a aktarılmamış gibi gözüküyor.
PR:Pekala,öncelikle,daha çok yeniyiz, bu sadece bir kaç yıldır devam ediyor. Bu yüzden bizim gördüğümüz kısım yeni oluşan toplumlarda görülen insan davranışıyla aynı evrimleşme. Yani,adil bir eleştiri yapmak gerekirse,bugün Second Life kültürel bir bakış açısından,Roma'dan çok Vahşi Batı gibi. Ve evrim,yaratıkların kültüründe ayrıntılı etkileşimin gerçek dünyadakinden 10 kat daha hızlı olduğu ve bir bara girdiğinizde insanların %65'inin Amerika dışından, kendi değişik ve çeşitli dillerini konuştuğu bir çevrede gerçekleşiyor. Hatta Second Life'ta para kazanmanın bir yolu da vücudunuza sürükleyebildiğiniz güzel tercümanlar yapmak ve bu tercümanlar,ekranınızda belirip Google,Babel Fish ya da başka online metin çeviricileri kişiler arasında konuşulan -özür dilerim- yazılan metinleri çevirmek için o anda kullanmanızı sağlıyor.