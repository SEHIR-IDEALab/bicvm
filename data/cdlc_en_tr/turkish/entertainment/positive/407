14 yaşımdayken kendime güvenim azdı. Hiçbir şeyde yeteneğim olmadığını hissediyordum.
Bir gün bir yoyo satın aldım. İlk numaramı denediğimde, böyle bir şeydi. En basit hareketi bile yapamıyordum, ama bu durum benim için gayet doğaldı, çünkü becerikli değildim ve her tür spordan nefret ediyordum. Ama 1 hafta çalışmadan sonra, fırlatmalarım bu hale geldi. Biraz daha iyi. Hayatımda ilk defa, yo-yonun iyi yapabileceğim birşey olduğunu düşündüm. Tutkumu bulmuştum. Tüm zamanımı pratik yapmaya harcadım. Yeteneklerimi bir üst seviyeye taşımak saatlerimi aldı.
4 yıl sonra, 18 yaşımdayken, Dünya Yo-Yo Yarışmasında sahnedeydim. Ve kazandım. Çok heyecanlıydım. "Başardım! Ben bir kahramanım! Bir sürü sponsorluk alacağım, çok para kazanacağım, bir sürü röportaj ve televizyona çıkacağım." diye düşündüm. (Kahkaha) Ama Japonya'ya geri döndüğümde, hayatımda hiçbir şey değişmedi. Toplumun tutkuma değer vermediğini farkettim. Ben de üniversiteye geri dönüm, sistem mühendisi olarak sıradan bir çalışan oldum. Tutkumun, kalbimin ve ruhumun vücudumu terk ettiğini hissettim. Artık yaşamadığımı hissettim.
Ne yapmam gerektiğini düşünmeye başladım, ve yo-yonun toplum üzerindeki imajını değiştirmek için performansımı iyileştirmek ve sahnede yo-yonun ne kadar muhteşem olabileceğini göstermek istedim.
Şirketimden istifa ettim ve profesyonel sahne sanatçısı olarak kariyerime başladım. Performansımı iyileştirmek için klasik bale, caz dansi, akrobasi ve başka şeyler öğrendim.
Bütün bu çabalarım ve başkalarının yardımlarıyla düşüm gerçekleşti. Artistik performans kulvarında Dünya Yo-Yo yarışmasını bir kez daha kazandım. Cirque du Soleil (Dünyaca ünlü Güneş Sirki) seçmelerini geçtim. Bügün TED sahnesinde yo-yo ile sizin karşınızdayım.
(Alkış)
Yo-yo'dan öğrendiğim şu, eğer büyük bir tutkuyla yeteri kadar çabalarsam imkansız diye bir şey yoktur.
Gösterim aracılığıyla tutkumu sizinle paylaşmama izin verir misiniz?
(Alkış)
(Su sesleri)
(Müzik)
(Alkış)
(Müzik)
(Müzik) (Alkış)
(Alkış)
(Müzik) (Alkış)
(Alkış) (Müzik)
(Alkış)