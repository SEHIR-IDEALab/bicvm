Günaydın. Bir dakikalığına ikonların en büyüğüne bakalım, Leonardo da Vinci. Hepimiz onun olağanüstü çalışmalarına aşinayız -- çizimleri, resimleri, icatları, yazıları. Ama onun yüzünü bilmiyoruz. Onun hakkında şu ana kadar binlerce kitap yazıldı, fakat görünüşü hakkında devam eden bir tartışma var. Hatta bu en iyi bilinen portre bile çoğu tarihçi tarafından kabul görmüyor.
Peki siz ne düşünüyorsunuz? Bu Leonardo da Vinci'nin yüzü mü yoksa değil mi? Haydi beraber karar verelim. Leonardo çevresindeki her şeyi çizen bir adamdı. İnsanları, anatomiyi, bitkileri, hayvanları, manzaraları, binaları, suyu, her şeyi çizmişti. Fakat yüzleri çizmemiş miydi? İnanılmasını güç buluyorum. Zamanının insanları yüzler çizmişti, burada gördüğünüz gibi. Karşıdan ya da yüzün dörtte üçlük kısmı. O zaman Leonardo gibi tutkulu bir ressam zaman zaman kendi portresini muhakkak yapmıştır. Haydi bulmaya çalışalım.
Eğer bütün çalışmalarını taratmış ve kendi portresini aramış olsaydık, bize bakan yüzünü bulurduk diye düşünüyorum. Ve bütün çizimlerine baktım, 700'den fazla, ve sonra erkek portrelerini seçtim. Yaklaşık 120 tane var, burada görüyorsunuz. Hangileri kendi portresi olabilir? Bizim gördüğümüz tarzda yapılmış olmalı, karşıdan ya da üçte dörtlük kısım. Dolayısı ile bütün profilleri eliyoruz. Ayrıca yeterli ölçüde detaylı olmalı. O zaman belirsiz ya da aşırı biçimlendirilmiş olanları eliyoruz. Ve o dönemde yaşamış insanlardan biliyoruz ki, Leonardo çok yakışıklı, hatta güzel bir erkek. O zaman çirkin ya da karikatür olanları da eleyebiliriz. (Gülüşmeler)
Ve bakın ne oldu -- tarife uyan sadece üç adayımız kaldı. Ve işte buradalar. Evet gerçekten de, yaşlı adam orada, ve bu ünlü Homo Vitruvianos'un kalem çizimi de öyle. Ve son olarak, Leonardo'nun yaptığı tek erkek portresi, "Müzisyen".
Resimleri incelemeden önce, niye bunlar hakkında biraz konuşma hakkımın olduğunu anlatmalıyım. Gazeteler için 1,100'den fazla porte çizdim, 300 yıldan beri -- 30 yıl, afedersiniz, 30 yıl sadece. (Gülüşmeler) Fakat 1,100 tane vardı, ve çok az sanatçı bu kadar fazla yüz çizmiştir. Yani yüz çizimi ve analizi konusunda biraz bilgim var. Tamam, şimdi bu üç portreye bakalım. Koltuklarınıza sıkı tutunun, çünkü eğer bu üç resime yakından bakarsak, hepsinin nasıl aynı geniş alına, yatay kaşlara, uzun buruna, eğimli dudaklara ve küçük iyi gelişmiş çeneye sahip olduğuna dikkat edin.
İlk gördüğümde gözlerime inanamamıştım. Bu portrelerin aynı görünüme sahip olması için hiç bir sebep yoktu. Tek yaptığımız kişisel portreye ait özellikleri barındıran resmi aramaktı. ve bakın, hepsi birbirine benziyor. Şimdi, düzgün bir sırada mı yapılmışlar? Genç adam ilk önce yapılmış olmalı. Ve yapıldığı tarihlere bakarak, öyle olduğunu görürüz. Doğru sırada yapılmışlar. Leonardo'nun yaşı neydi o zaman? Uyuyor mu? Evet uyuyor. Bunlar yapıldığında 33, 38 ve 63 yaşlarındaydı.
Yani elimizde üç tane resim var, muhtemelen o zamanki Leonardo ile aynı yaşta olan kişiye ait. Peki onun başka biri değil de, o olduğunu nasıl bileceğiz? O zaman bir referansa ihtiyaç var. Ve bu da Leonardo'nun en fazla kabul gören tek resmi. Bu Leonardo'nun 15 yaşında bir çocukken poz verdiği Verrocchio tarafından yapılan David Heykeli. Ve eğer heykelin yüzü ile müzisyenin yüzünü karşılaştırırsak, ikisinin de aynı özelliklere sahip olduğunu görürsünüz. Heykel referans noktamız, ve o Leonardo'nun kimliğini bu üç yüze bağlamaktadır.
Bayanlar ve baylar, bu hikaye henüz yayınlanmadı. Burada sizlerin, TED'e katılanların, ilk duyup görmesi daha uygundur. İkonların ikonu sonunda bir yüze kavuştu. Ve işte o -- Leonardo da Vinci. (Alkış)