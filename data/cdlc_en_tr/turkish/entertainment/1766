Size, bu üç kişinin ortak noktalarının ne olduğunu sormak istiyorum. Muhtemelen birinci kişiyi tanıyorsunuz. Eminim hepiniz "American Idol" (Amerikanın İdolü) izleyicisisiniz. Aydah Al Jahani'yi tanımıyor olabilirsiniz, kendisi Abu Dabi'den tüm Arap dünyasına yayını yapılan Poet of Millions (Milyonların şairi) yarışmasının bir yarışmacısı, daha doğrusu finalisti. Bu yarışmada yarışmacılar özgün şiirler yazmalı ve ezberden okumalılar, geleneksel Bedouin'in bir şekli olan Nabati formunda. Lima Sahar Afgan Star şarkı yarışmasının finalisti idi.
Daha ileriye gitmeden önce, hepsinin "Britain's Got Talent" ile başladığını biliyoruz. Ama benim bunu konuda konuşmaktaki amacım sizlere şunu göstermek -- umarım herkesin katılabileceği, kazananın SMS oylaması ile belirlendiği, bu yetenek yarışmalarının aşiret toplumlarını nasıl değiştirdiğini gösterebilirim. Bunun için Afganistan ve BAE aracılığı ile Arap ülkelerine odaklanacağım, Batı fikirlerini uygulamadan, ama oradaki dillere entegre edilerek aşiret toplumlarını nasıl değiştirdiğini inceleyeceğiz.
Her şey beğeni ile başladı. (Video): Afgan Star'ı izlemek için geç kaldık. Afgan Star'ı izleyeceğiz. Geciktik. Geç kalıyoruz. Gidip Afgan Star'ı izlemeliyiz. CS: Bu programlar toplumun en derinlerine kadar ulaşabiliyor. Afganistan'da, insanlar programı izleyebilmek için sıra dışı şeyler yapıyorlar. Kendi televizyonunuza sahip olmanız gerekmez. İnsanlar her yerden izleyebiliyorlar, umumi alanlarda bile. Ama bu izlemenin de ötesine gidiyor, çünkü bu programın bir parçası da kampanya yapmak. İnsanlar kendilerini öyle kaptırıyorlar ki; aynı politik konulardaki gönüllüler gibi gönüllü oluyorlar, gönüllüler ülke geneline yayılmış haldeler, kendi adayları için kampanya yürütüyorlar. Yarışmacılarda kendilerini ön plana çıkarıyorlar.
Tabi ki, mutlak bir etnik bağlılık söz konusu ama tamamen değil. Çünkü her yıl kazanan farklı bir aşiretten çıkıyor. Bu özellikle kadınlar için kapıları açtı. Son sezonda finallere iki kadın yarışmacı kaldı. Birincisi, çok tutucu bir bölge olan Pashtun, Kandahar'dan Lima Sahar. Burada Afgan Star ile ilgili bir belgeselde gözüküyor, arkadaşları ona bunu yapmaması yönünde ısrar ettiler ve o bunu demokrasi için yaptığını söyledi. Ama aynı zamanda Taliban üyelerinin kendisi için SMS oyları gönderdiğini bildiğini gizlice açıklıyor.
Aydah Al Jahnani aynı zamanda riskler aldı, ve Poet of Millions'da yarışmak için kendini ön plana çıkardı. Söylemeliyim ki kocası başından itibaren onu destekledi. Ama ailesi ve aşireti yarışmaması için ısrar ettiler ve karşı çıktılar. Ama kazanmaya başlayınca desteklemeye başladılar. Yarışmanın ve kazanmanın uluslararası bir insanlık değeri olduğunu ortaya koyuyor. Orada sahnede duruyor. Şiiri kadınlar ve kadının toplum içindeki yaşamı hakkında. Sadece yarışmaya katılarak ve erkeklere rakip olarak -- bu programın oylamasını gösteriyor -- genç bayanlar için çok önemli bir örnek teşkil ediyor -- bunlar programın seyircileri arasındaki genç bayanlar -- Abu Dabi'de ve aynı zamanda televizyon başındaki seyirciler.
"American Idol"un Amerikalılaştırma için bir ölçüt oluşturduğunu düşünebilirsiniz. Ama aslında tam tersi gerçekleşiyor. Bu popüler formatları geleneksel, yerel kültürlere uyarlamak, aslında, Körfez'de, Nabati şiirine, geleneksel dansa, kıyafete ve müziğe olan ilginin yeniden canlanmasını sağlıyor. Ve Taliban tarafından müziğin yıllarca yasaklandığı Afganistan için, geleneksel müziklerinin yeniden tanıtılmasını sağlıyor. Pop şarkıları söylemiyorlar, Afgan şarkıları söylüyorlar. Ayrıca nazik bir şekilde kaybetmeyi öğrendiler, kazanandan intikam almadan. (Gülüşmeler) Önemli bir şey.
"America Idol" formatının Afganistan'da yeni ortaya çıkan son uyarlaması "The Candidate" (Aday) adlı bir program. Bu programda insanlar programın sonunda oylanan politik fikirlerini sunuyorlar. Bir çoğu başkan olabilmek için çok genç yaşta. Ama orada sorunları ortaya koyarak, başkanlık yarışını etkiliyorlar. Bana göre, görünmeyen şeylerin önemi, realite TV'nin gerçekliği nasıl etkilediğinde gizli. Teşekkür ederim. (Alkışlar)