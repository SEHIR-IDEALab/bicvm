Çocuklarınızın Yapması için İzin Vermeniz Gereken 5 Tehlikeli Şey! Benim çocuğum yok. Ben arkadaşlarımın 'çocuklarını' ödünç alıyorum- (Kahkaha) Önerilerime biraz ihtiyatla yaklaşın. Ben Gever Tulley. Çekirdekten yetişme bilgisayar mühendisiyim ama Tinkering School(Tamircilik Okulu) kurucusuyum. Bu, çocukların hayal ettikleri şeyleri yapmasına yardımcı olmayı amaçlayan bir yaz okulu programı. Dolayısıyla birçok şey yapıyoruz. Ve ikinci sınıfa giden çocukların eline elektrikli aletler veriyorum. Bu nedenle eğer çocuklarınızı Tinkering Okulu'na göndermeyi düşünüyorsanız, eve yara bere ve kan içinde döndüklerini bilin. Bildiğiniz gibi çocuk güvenliğine yönelik düzenlemelerin çok daha sıkı bir hale geldiği bir dünyada yaşıyoruz. Çocuk güvenliğine yönelik kuralların ulaşabileceği çılgınlık seviyesinin sınırı yok gibi görünüyor. ABD'de üretilen ya da satışa sunulan herşeyi kaplayan plastik kılıfa çocuklarda boğulmaya yolaçabileceği uyarısı koyuyoruz. Kahve fincanlarının üzerine içeriğinin sıcak olabileceğini bildiren uyarılar koyuyoruz. Golf topundan daha keskin görünen her nesnenin 10 yaşından küçük çocuklar için kesici olduğunu düşünüyor gibiyiz.
Peki bu akım nerede sona erecek? Tüm köşeleri yuvarladığımızda ve her keskin objeyi dünyadaki sivri uçlu her şeyi ortadan kaldırdığımızda, çocuk keskin herhangi birşeyle karşı karşıya geldiği ilk anda veya yuvarlak plastikten oluşmayan herhangi birşeyle kendilerini yaralayacaktır. Bu sebeple güvenli olarak blirlediğimiz bölgenin sınırları daraldıkça, çocuklarımızın içinde yaşadığı dünyayla nasıl ilişki kuracağını öğrenme fırsatını yok ediyoruz. Ve her türlü çabamıza ve iyi niyetimize rağmen çocuklar her seferinde yapabilecekleri en tehlikeli şeyi yapmak için bir yol bulacaklar, nerede yapabilirlerse. Dolayısıyla kışkırtıcı başlığın aksine, bu konuşma çocuklarımızın güvenliği ve onların yaratıcı, özgüvenli ve içinde bulunduğu çevreyi kontrol edebilmelerini sağlayabilmek için yapabileceğimiz basit şeylerle ilgili. Şimdi size aktaracağım alıntı, yazım süreci devam eden bir kitaptan. Kitabın adı "50 Tehlikeli Şey." Bu da ilk beş tehlike.
Birincisi--ateşle oyna. Doğanın en temel güçlerinden birisini kontrol edebilmeyi öğrenmek çocukluk dönemine ait en önemli andır. Hatırlasak da hatırlamasak da, bu -- bu kontrol edebildiğimiz gizemli şeylerden ilkidir. Bu gizemler sadece onunla oynama fırsatını yakalayanlar tarafından görüldü. İşte ateşle oynamak. Ateş, keşfettiğimiz en önemli şeylerden biri. Ateşle oynayarak hava girişi, yanma ve yanık gaz gibi ateş hakkındaki temel prensipleri öğreniyorlar. Bunlar kontrollü bir ateş yakabilmek için gereken üç işlevsel öğedir. Ocakbaşını bir laboratuvar gibi düşünebilirsiniz. Onunla oynarken neler öğreneceğini kestiremezsiniz. Bilirsiniz işte, kendi istedikleri gibi ateşle oynamalarına izin verin. Birşeyler öğreneceklerinden emin olabilirsiniz. Hem de Dora the Explorer oyuncaklarından öğrenemeyecekleri kadar.
İki numara --bir çakı alın. Çakılar sanki kültürel hafızamızdan yok oluyor gibi. ve bu bence çok berbat birşey. (Kahkaha) İlk çakınız, size verilmiş olan ilk çok amaçlı alet gibi. Bildiğiniz gibi, o hem bir spatula, bir tornavida, hem de bir bıçak. Ve çok etkili ve yetkinlik kazandıran bir alettir. Ve birçok kültürde --neredeyse yürümeye başlar başlamaz çocuklara bıçak verilir. Bunlar balina yağlarını kesen Inuit çocukları. Bunu ilk olarak 10 yaşındayken Kanada Film Kurulu'nun bir filminde gördüm, ve bıçakla oynayan bebekler görmek bende kalıcı bir etki bıraktı. Ve bu çocukların bir alet aracılığıyla daha üst seviyede bir benlik algısı geliştirebildiklerini gösteriyor. Birkaç temel kural koymanız gerekiyor -- her zaman vücudundan uzak tutarak kes, bıçağı keskin tut, hiçbir zaman zorlama --bunlar çocukların anlayabileceği ve uygulayabileceği şeyler. Ve evet bir yerlerini de kesecekler. Bacağımda çok fena bıçak yaraları var. Ama biliyorsunuz, onlar genç ve çabuk iyileşirler. (Kahkaha)
Üç numara --ok atmak. Görülüyor ki beynimiz birşeyler fırlatmak üzere tasarlanmış ve tıpkı kaslar gibi, beynimizin de belli bölümlerini kullanmadığınızda körelmeye meyilli. Ama çalıştırdığınız zaman bilinen her kas sistemin bütününe güç katar ve bu beyin için de geçerlidir. Bu nedenle bir şeyleri atma çalışmalarının görüş keskinliği, 3 boyutlu kavrama, ve yapısal problem çözmeyle ilintili olan ön ve yan lobları harekete geçirir, böylece görsel becerilerini ve tahmin yeteneğini geliştirmeye yardımcı olur. Ve birşeyleri fırlatmak, analitik ve fiziksel becerilerin bileşimi olduğundan bütün vücudun çalıştırılması açısından yararlıdır. Bu tür hedef odaklı çalışmalar, çocukların dikkat ve konsantrasyon becerilerinin geliştirmesine de yardımcı olur. Bundan dolayı çok yararlı.
Dört numara --aletleri parçalara ayırmak. Bulaşık makinenizin içinde bir dolu ilginç şey var. Bir dahaki sefere bir aleti atmak üzere olduğunuzda, atmayın Çocuğunuzla birlikte onu parçalara ayırın, veya onu benim okuluma gönderin biz birlikte parçalayalım. İçindeki parçaların ne olduğunu bilmeseniz bile ne işe yaradıklarını çözmeye çalışmak çocukların, nesnelerin parçalara ayrılabileceğini anlamaları için çok yararlı bir çalışmadır. ve ne kadar karmaşık olursa olsun, parçaları tanıyabildikleri için bütünü kavrayacaklardır. Bu bilinebilme hissi yani herşeyin öğrenilebileceği. Öyle ki bu birlikte yaşadığımız ve olduğu gibi kabul ettiğimiz kara kutular başkaları tarafından yapılmış ve oldukça karmaşık şeyler. ve bunları öğrenebiliriz.
Beş numara --iki şeyden oluşuyor. Dijital Dönem Telif Hakları Yasasının İhlali (Kahkaha) Güvenlik yönetmeliklerinin ötesinde sahip olduğumuz şeyleri nasıl kullanacağımızı sınırlamayı amaçlayan kanunlar var --dijital medya. Çok basit bir alıştırma --Itunes'dan bir şarkı satın alın, bir CD'ye yazdırın, CD'yi MP3'e dönüştürüp aynı bilgisayarda çalın. İşte bir yasayı çiğnediniz. Teknik olarak Amerikan Plakçılar Birliği canınızı yakabilir. Bu çocukları öğrenmesi gereken önemli bir ders-- bazı yasalar kazara ihlal edilebilir ve bazıları yorumlanmak zorundadır. Bu aslında, birşeyleri söküp parçalara ayırıp oynarken veya çıkardığımız parçaları başka şeyler için kullanırken çocuklarla çok sık konuştuğumuz bir konu-- aynı şekilde dışarı çıkıp araba kullandığımızda da böyle. Araba kullanmak bir çocuğun sorumluluk aldığı en son nokta. (Kahkaha)
Yasayı çiğnemek konusunda rahatsızlık duyuyorsanız arabayı onunla birlikte sürebilirsiniz. Bu çocuğunuzun için büyük bir aşamadır. Bu, dış dünyada yer alan dinozorlar gibi büyük nesnelere ilgi duydukları ve anlamaya çalıştıkları aynı döneme denk gelir. Araba da benzer bir nesnedir, arabaya binebilir ve onu sürebilirler. Ve bu şey gibi --genelde erişemeyecekleri bir dünyaya yaşama fırsatını verir. Bu yüzden --tamamen yasal. Büyük boş bir alan bulun, üzerinde hiçbir şey olmamasına ve özel mülk olmasına dikkat edin ve arabanızı kullanmasına izin verin. Bu aslında gerçekten de güvenli. Ve tüm aileniz için oldukça eğlenceli. (kahkaha) Peki, bir bakalım. Sanırım hepsi bu. Bu da beş buçuk numara. Tamam.