Hatain Patel : (Çince konuşuyor)
Yuyu Rau : Selam, ben Hetain. Ben bir sanatçıyım. Ve bu Yuyu, birlikte çalıştığım bir dansçı. Benim için tercüme yapmasını istedim.
HP: (Çince konuşuyor)
YR: İzin verirseniz, size biraz kendimden ve sanatımdan bahsetmek istiyorum.
HP: (Çince konuşuyor)
YR: Manchester yakınlarında doğdum ve büyüdüm, İngiltere'de, ama sizinle İngilizce konuşmayacağım, çünkü kuzeyli aksanımdan dolayı oluşabilecek önyargılarıdan kaçınmaya çalışıyorum.
(Gülüşmeler)
HP: (Çince konuşuyor)
YR: Çin Mandarin dili ile bunu maskelemenin tek sorunu sadece Çin'i ziyaretimde kalpten öğrendiğim bu paragrafı söyleyebiliyor olmam. (Gülüşmeler) Yani tek yapabileceğim bunu değişik tonlamalarda tekrar etmek ve anlamayacağınızı ummak.
(Gülüşmeler)
HP: (Çince konuşuyor)
(Gülüşmeler)
YR: Söylememe gerek yok ama, dinleyicilerin arasında Manadarin dili konuşanlardan özür dilemek isterim.
Bir çocukken, bu Hint pijamalarından giymek zorunda bırakılmaktan nefret ederdim, çünkü çok havalı olmadıklarını düşünürdüm. Biraz kadınsı gelirdi bana, bir elbise gibi, bu çanta gibi pantolon parçası var, düşmesinin yaratacağı utançtan korunmak için gerçekten de sıkıca bağlamanın gerekiyor Babam bunu hiç giymedi, yani benim neden giymem gerektiğini anlayamıyorum. Ayrıca, bunu giydiğimde insanların benim gerçek Hintli bir şeyi temsil ettiğimi varsaymaları beni biraz rahatsız hissettiriyor, çünkü ben öyle hissetmiyorum.
HP: (Çince konuşuyor)
YR: Aslında, bunları giyerken rahat hissettiğim tek yöntem, sanki bir kung-fu savaşçı kıyafetiymiş gibi davranmak, Li Mu Bai'nin filmindeki gibi, "Kaplan ve Ejderha".
(Müzik)
Tamam. Yani benim sanat eserlerim, kimlik ve lisan ile ilgili, nasıl göründüğümüz veya nereden geldiğimizle, cinsiyet, ırk, sınıf ile ilgili genel varsayımlara karşı çıkmakla ilgili, Bizi biz yapan nedir?
HP: (Çince konuşuyor)
YR: Örümcek adam çizgi romanlarını okurdum, kung-fu filmleri seyrederdim, Bruce Lee'den felsefe dersleri alırdım. Şöyle şeyler söylerdi --
HP: Zihnini boşalt. (Gülüşmeler) Biçimsiz, şekilsiz ol, su gibi. Şimdi suyu bardağa koyarsın. Bardak halline gelir. Suyu şişeye koyarsın, şişe haline gelir. Bir çaydanlığa koy, çaydanlık haline gelir. Şimdi, su akabilir veya parçalanabilir. Su ol, dostum. (Alkışlar)
YR: Bu yıl, 32 yaşına girdim, Bruce Lee'nin öldüğü zamanki yaşı. Son zamanlarda merak ediyorum, eğer bugün hayatta olsaydı, bu TED konuşmasını yapmak için bana ne tavsiye ederdi?
HP: Benim sesimi taklit etme. Güceniyorum.
(Gülüşmeler)
YR: İyi bir nasihat, ama hala diğer insanları kopyalayarak kim olduğumuzu öğrendiğimizi düşünüyorum. Burada hangimiz parkta çocukluk kahramanını taklit etmedi veya annesini veya babasını? Ben ettim.
HP: Birkaç sene önce, eserim için bu videoyu yapmak için, saçlarımı kazıttım böylece onları tekrar uzatabilecektim, babamın 1960'larda Hindistan'dan İngiltere'ye ilk göç ettiği zamanki gibi. Favorileri ve zarif bir bıyığı vardı.
Başlarda çok iyi gidiyordu. Hint dükkanlarından indirim bile almaya başlamıştım.
(Gülüşmeler)
Ama sonra, çok hızlıca, bıyık uzatma yeteneğimi hafife almaya başladım ve çok büyük bir hale geldi. Artık Hintli görünmüyordu. Onun yerine, karşı kaldırımdaki insanlar, bana şöyle bağırmaya başladılar --
HP ve YR: Arriba! Arriba! Ándale! Ándale!
(Gülüşmeler)
HP: Aslında, neden böyle konuştuğumu bile bilmiyorum. Babamın bile artık bir Hint aksanı yok. Artık böyle konuşuyor.
Yani, sadece babam değil taklit ettiğim. Birkaç yıl önce birkaç aylığına Çin'e gittim, Çince konuşamıyordum ve bu beni ürküttü, bunun hakkında yazıp Çince'ye çevirttim ve bunu kalbimle öğrendim, müzik gibi, sanırım.
YR: Bu ifade şimdi beynime kazındı banka kartımın şifresinden daha temiz bir şekilde, böylece Çince'yi akıcı konuşuyormuş gibi davranabiliyorum. Bu ifadeyi öğrendiğim zaman, orada beni duyan bir sanatçı vardı, kulağa ne kadar doğru geldiğini görmek için.
İfadeyi söyledim, gülmeye başladı ve dedi ki, "Evet, harika, sadece kulağa biraz kadınsı geliyor."
"Ne?" dedim.
"Evet, bir kadından mı öğrendin?" dedi.
"Evet, yani?" dedim.
Sonra bana kadın ve erkek seslerindeki ton farklarının çok farklı ve belirgin olduğunu, ifadeyi çok iyi öğrendiğimi açıkladı, ama bir kadın sesiyle.
(Gülüşmeler)
(Alkışlar)
HP: Tamam. Yani bu taklit işi riskleriyle birlikte geliyor. Her zaman planladığınız gibi gitmiyor, yetenekli bir çevirmenle bile. Ama buna sahip çıkacağım, çünkü genellikle varsaydıklarımızın aksine, birini taklit etmek eşsiz birşey çıkarabilir ortaya. Yani babam gibi olmakta başarısız olduğum her sefer, daha çok kendim gibi oluyorum. Bruce Lee olmakta başarısız olduğum her sefer, Daha otantik bir ben oluyorum.
Bu benim sanatım. Otantiklik için çabalıyorum, genelde beklediğimizden farklı bir şekilde gelse bile. Henüz kısa bir süre önce anlamaya başladım, böyle oturmayı Hintli olmaktan dolayı öğrenmedim ben. Ben bunu örümcek adamdan öğrendim.
(Gülüşmeler)
Teşekkürler.
(Alkışlar)