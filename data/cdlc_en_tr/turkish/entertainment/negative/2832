Sizlerle onlarca yüzlerce milyon insan üzerinde etkisi olabilecek icatlarımdan üçünü tartışacağım. Stentler ve şeker hastalığı için insülin pompaları gibi, daha önceden yaptığımız şeyleri, bir önceki filmde tartışmıştık. Ve şimdi pek çok insanın hayatını değiştirebilecek üç yeni icat hakkında kısaca konuşmak istiyorum.
Bu gün hasta tarafından kalp krizinin ilk semptomlarının farkedilip bir acil servise gitmesi ortalama üç saat sürüyor. ve sessiz iskemisi olan kişilerin, Türkçesi hiç bir belirtisi olmayanlar, bir hastaneye gidişleri daha da uzun sürüyor. AME, akut miyokardiyal enfaktüs, doktoların sizden daha fazla para alabilmek için söylediği büyük sözlerdir ki (Kahkahalar) kalp krizi anlamına gelir. Yılda 1.2 milyon Amerikalı'da görülür. Ölüm oranı: her yıl 300.000 kişi Bunun yarısının, 600.000 kişide, kalbinde kalıcı hasar meydana gelir ki bu durum sonradan çok kötü problemler yaşamalarına sebep olur. Bu nedenle 900.000 insan ya ölmüş olur ya da kalp kaslarında çok ciddi hasar olur. Belirtiler genellikle inkar edilir, özellikle de biz erkekler tarafından çünkü biz çok cesuruzdur! Öyle cesuruzdur ki fena bir göğüs ağrısı çektiğimizi kabul etmek istemeyiz. Peki, hastaların hiç belirti göstermeyen yaklaşık %25'i hakkında ne yapacağız? Onlar hakkında ne yapacağız? Onların hayatını nasıl kurtarabiliriz? Bu durum özellikle şeker hastaları ve yaşlı bayanlar için geçerli.
Peki, bir kalp krizinin mümkün olan en erken uyarısı için neye ihtiyaç vardır? Bir koroner arterin tamamiyle bloke olup olmadığını belirlemeye ihtiyaç vardır ki bu baylar ve bayanlar, bir kalp krizi demektir. Bu iş biraz teknik not almayı gerektirecek, elektrogramda ST segment yükselmesi, yani Türkçe'ye çevirirsek kalpte elektrik bir sinyal oluştuğunda, ECG'nin ST segmenti dediğimiz parçası yükselir ki bu kalp krizinin kesin bir işaretidir. Hayatlarını kurtarmak için eğer risk altındaki kişinin vücuduna bir bilgisayar yerleştirebilseydik, kalp krizi geçirdiklerini belirti dahi göstermeden önce bilebilirdik. Doktor, bu yükselen ST voltaj derecesini programlayabilir ve bu cep telefonunuz gibi titreyerek köprücük kemiğinizin yanı başında bulunan bir acil durum alarmını harekete geçirebilir. Ne zaman ki bip bip bip sesini duydunuz, bir şeyler yapsanız iyi olur demektir, çünkü eğer yaşamak istiyorsanız tıbbi müdehale almanız gerekecek.
Sonra, bu aletleri insan dışında denemek zorundaydık çünkü FDA önce başka bir yerde denemezsek insanlar üzerinde denememize izin vermeyecekti ve bunun için en iyi model domuzlardı. Domuzla yaptığımız şey acil servislerde gördükleriniz gibi derinin üzerine dışarıdan bağlanmış elektrodlar kullanmaktı ve neden çok iyi çalışmadıklarını sizlere göstereceğim. Sonra, kalbin sağ ventrikülünün içine kalbin içindeki voltaj sinyali olan elektrogramı yapacak olan tel şeklinde bir kablo koyduk. Domuzda kalp krizini simüle etmek için domuzun arterini bloke etmeden önce taban çizgisinde işte bu sinyal görülüyordu. 43 saniye sonra bir uzman dahi size farklılığı söyleyemez ve 3 dakika sonra artık eğer iyi çalışmışsanız, farklılığı görebilirsiniz. Peki domuzun kalbinin içine, elektrograma baktığımız zaman ne oldu?
Herşeyden önce taban çizgisi vardı ki çok daha büyük ve daha güvenilir bir işaretti. İkinci olarak, bu konuda eğitilmemiş olarak sizlerin dahi farklılığı görebileceğine bahse girerim bu keskin çizgiden hemen sonra burada ST segmentinin yükselişini görüyoruz. Şuradaki farklılığa bakın, çok da sürmüyor meslekten olmayan herkes farklılığı görebilir ve bilgisayarlar bunu tespit etmek için çok kolay bir şekilde programlanabilir. Ardından, 3 dakikadan sonrasına bakın Sinyalin gerçekten kalpte olduğunu görüyoruz, bunu insanlara belirtileri olmadan çok daha önce kalp krizi geçiriyor olduklarını söylemek için kullanabiliriz ve böylece hayatlarını kurtarabiliriz.
Daha sonra bunu oğlum Dr. Tim Fischell ile birlikte denedik stent takılmış olması gereken bazı hasta insanlar üzerinde denedik. Arteri tıkamak için yani kalp krizini simüle etmek için, balonu şişirilmiş olarak tuttu. Sol üst köşedeki ilk resimde taban çizgisini görmek çok da zor değil. Onun hemen yanında, 30. saniyede, buradaki ve sonra buradaki yükselmeyi görüyorsunuz. İşte bu ST yükselmesi. Eğer bunu tespit edebilecek bir bilgisarımız olsaydı kalp krizi geçirdiğinizi çok önceden söyleyebilirdik, bu sizin hayatınızı kurtarabilir ve konjestif kalp yetmezliğini önleyebilirdi. Ve daha sonra yeniden tekrarladık. Balonu şişirdik ve birkaç dakika sonra burada görüyorsunuz, 10 saniye sonrasında bile bu parçada büyük bir yükselme meydana geliyor, içeriye göğsünüzün hemen altına takacağımız kalp pili gibi kalbinize giden bir bağlantı ile içeride bilgisayarlarımız olabilir. Ve bilgisayarlar uyumazlar. Küçük bir pilimiz var ve bu küçük pille bilgisayar yenilenmesine gerek olmadan 5 yıl çalışacak.
Sistem nasıl görünüyor? Solda IMD yani implante edilebilir tıbbi cihaz bulunuyor, akşam çadırda sergileniyor görmeniz mümkün. Yaklaşık bu kadar büyüklükte, bir kalp pili kadar, çok yaygın tekniklerle implante edilebiliyor. Ve EXD komdininizin üzerine koyabileceğiniz harici cihaz. Sizi uyandıracak ve kuyruğunuzu kıstırıp acil servise gitmenizi söyleyecek, bu şey kapandığında, eğer gitmezseniz biraz pisliğe bulaştınız demektir. Ve sonra son olarak programcı kalp krizi geçirdiğiniz seviyeyi uyarı seviyesi olarak ayarlayacak.
FDA peki o zaman, aletin son halini birtakım hayvanlarda yerleştirdikten sonra deneyin der biz de domuz olsun dedik ve artık kalp krizi geçiren bir domuz bulmalıydık. Bir çiftliğe gittiğiniz zaman öyle hemen kalp krizi geçiren bir domuz bulamıyorsunuz biz de dedik ki stentler konusunda uzmanız. Bu arada gece icat ettiğimiz stentlerden bazılarını da göreceksiniz. Biz de bir stent koyarız dedik ancak bu insanlarda kullandığımız gibi bir stent olmayacaktı. Bakır bir stent koyduk ve bu bakır stent arteri aşındırarak kalp krizlerine neden olacaktı. Her şeye rağmen bunu yapmak pek hoş değil ama cevabın ne olduğunu bulmak zorundaydık. Bu yüzden iki bakır stenti alıp domuzun arterine yerleştirdik, ve kalp krizi geçirenlerin merak etiiği gibi sonuçların çok tatmin edici olduğunu göstermeme izin verin.
İşte burada, Perşembe sabahı domuzun ilacını vermeyi kestik ve işte burada elektrogramda domuzun kalbinin içinden gelen sinyal radyo telemetri ile dışarı çıkıyor. Sonra, Cuma saat 6.43'te net sinyaller görülmeye başlanıyor, daha sonrasında domuzun etrafta koşmasına izin verdik. Bu erken safhaya girmeyeceğim. Ancak saat 10.06'da, domuzun ilacını kestikten sonra olana bakın domuzun kalp krizi geçirmesini önledi. Ve şu an her biriniz ST yükselmesi konusunda birer uzman oldunuz. Orada görebiliyor musunuz? Resimde QRS'teki büyük yükselmeden sonraki ST yükselmesini görebiliyor musunuz? Saat 10.06'da bu domuz kalp krizi geçiriyordu. Kalp krizi geçirdikten sonra size ne oluyor? Tıkanma mı? Kalp ritminiz düzensizleşir ve 45 dakika sonra olan budur. Sonra, ventriküler fibrilasyon meydana gelir, kalp atışları yerine titremeler olur, bu domuzun ölmesinden hemen önceysi ve domuz öldü, çizgi düzleşti. Ama bu domuzun hayatını kurtarabileceğimiz noktadan 1 saatten fazla süre öndeydik. FDA yüzünden domuzun hayatını kurtaramadık, çünkü insanlar için bu tarz hayvan araştırmaları yapmamız gerekiyordu. Ama iş insanlığa geldiğinde ise onları kurtarabiliriz. Kalp krizi geçirme riski yüksek olan kişilerin hayatlarını kurtarabiliriz.
Akut miyokardiyal enfaktüse karşı verilen cevap bugün nedir ? Kalp krizi mi? Evet, biraz göğüs ağrısı ve hazımsızlık hissedebilirsiniz. O kadar da kötü olmamalı, çünkü bir şey yapmamaya karar verdiniz. Saatler geçtikçe daha da kötüleşecek, o kadar ki erkekler bile görmezden gelemeyecek. Ve sonunda acil servise gideceksiniz. Yanıklar ve diğer kritik hastalar tedavi edilirken bekleyeceksiniz, çünkü göğüs ağrısıyla bir acil servise giden hastaların %75'inin AMI 'sı yoktur, bu yüzden ciddiye alınmayacaksınız. En sonunda sizinle ilgilenirler. Cildinizin üzerinden elektrokardiyogram almaları ve teşhiste bulunmaları daha da gecikir, bunu yapmak zordur çünkü yerleştireceğimiz bilgisayarın elinde olacak taban çizgisi verileri yoktur. En sonunda, eğer şanslıysanız, olayın üzerinden 3 ya da 4 saat geçtikten sonra tedavi edilirsiniz ama kalp kası ölmüştür. Ve bu tipik bir tedavidir modern Dünyada. Afrika'da değil, bugün modern dünyada yapılan tipik bir tedavidir bu.
Bu nedenle Angel Medical Guardian Sistemini geliştirdik ve İmplante Edilebilir Tıbbi Yardım Meleği adını verdiğimiz cihazı hastaya yerleştirdik. Tıkanma olduğunda alarm kapanır ve alarmı ve elektrogramı 24 saat öncesinden sizin taban çizgisi elektrogramınızı alan harici cihaza gönderir ki alarma sebep olan budur, böylece bu veriyi bir acil servise götürebilir ve onlara gösterek derhal benimle ilgilenin diyebilirsiniz. Sonra bu bilgi sizin hasta veribankanızdan verileri alan bir ağ yönetim merkezine gider, bu merkez Amerika'nın merkezi bir yerine yerleştirilir. Daha sonra bilgi tanı merkezine gider ve kalp krizinizin ilk dakikasında sinyaliniz bilgisayar ekranında görünür ve bilgisayar problemin ne olduğunu analiz eder. Ve orada olan kişi, bir tıp uygulayıcısı, sizi arar bu alet ayrıca bir cep telefonudur ve Bay Smith, derin bir pisliğe batmış durumdasınız, bir probleminiz var! ambulansı aradık, şu an yolda. Sizi gelip alacak, sonra doktorunuzu arayıp hakkınızda bilgi vereceğiz. elimizdeki kalp krizi geçirdiğinizi söyleyen sinyali ona ve hastaneye de göndereceğiz ve analiz ettireceğiz orada doktorunuzla birlikte olacaksınız ve ilgilenileceksiniz ve böylece kalp krizinden ölmeyeceksiniz. bu size anlatmak istediğim ilk icadımdı. (Alkışlar)
Ve şimdi size tamamen farklı bir şeyden bahsetmek istiyorum. Başlarda, daha önce hiç migren ağrım olmadığı için migren ağrılarının çok büyük bir problem olduğunu düşünmüyordum, ama daha sonra hayatlarında her hafta 3 ya da 4 kez ağrıları olan ve yaşamları bununla alt üst olmuş kişilerle konuştum. Şirketimizin migrenle ilgili bir misyon cümlesi var, hasta tarafından ihtiyaç duyulduğunda uygulanan güvenli, kontrol edilebilen bir manyetik sinyalle migren baş ağrılarını önlemek ya da iyileştirmek. Şu an muhtemelen burada çok az fizikçi vardır . Eğer bir fizikçi olsaydınız tuzlu suya bir manyetik sinyal uyguladığımda -ki tuzlu su sizin beyniniz oluyor bu arada- bunun bir elektrik akımı oluşturacağını ve beyindeki bu elektrik akımının migren baş ağrılarını yok edeceğini söyleyen kesin bir Faraday kanunu olduğunu bilirdiniz. İşte bizim keşfettiğimiz de bu.
Yani işte burada ne yaptığımızı gösteren bir resim var. Bir aura oluşumuyla başlayan migreni olan hastalarda kırmızıyla gösterilen, beyne doğru 3 ile 5mm ilerleyen bir bant halinde uyarılmış nöronları vardır. Ve nöronların orta beyne ulaştığı zaman, işte baş ağrısının başladığı zamandır. İşte burada görülebilir bir aura ile başlayan migren var, bu görülebilir aura, bu arada --size bir resim göstereceğim -- küçük bir şekilde başlıyor, küçük dans eden (oynaşan) ışıklarla, giderek büyüyor, büyüyor ta ki tüm görsel alanınızı kaplayana dek. Ve bizim denediğimiz şey şu idi, burada Cadwell Model MES10 adlı bir cihaz görüyoruz. Yaklaşık 32 kilo ağılığında, yaklaşık 2,5 cm'lik çapa sahip bir kablosu var. Ve burada aura'sı olan bir hasta görüyoruz ve hasta aura'dan sonra her zaman baş ağrısı çekiyor hem de ciddi bir baş ağrısı çekiyor. Peki biz ne yapıyoruz?
Burada bir aura'nın neye benzediğini görüyoruz. Bir tür komik dans eden ışıklar, orada hem sol hem de sağda gösterilmiş. Ve burada da gelişimini tamamlamış görülebilir bir aura, en yukarıda görüyoruz. Ortada ise deneyi gerçekleştiren nöroloji uzmanımız var ve diyor ki, "Bunu biraz aşağı doğru hareket ettireceğim ve aura'nızın yarısını ortadan kaldıracağım." ve tanrıya şükür ki nöroloji uzmanımız başarıyor ve bu durum ortadaki resimde görülüyor, aura'nın yarısı kısa bir manyetik sinyal ile ortadan kaldırıldı. Peki bu ne demek oluyor şimdi? Bu demek oluyor ki manyetik titreşim öyle bir elektrik akımı oluşturuyor ki, bu akım beyindeki hatalı elektriksel aktiviteyle etkileşimde bulunuyor ve ona engel oluyor. Ve son olarak nöroloji uzmanımız, "Evet şimdi de manyetik sinyali uygun bir şekilde yerleştirip göndererek auranın tamamını ortadan kaldıracağım" diyor.
Sonuç ne oluyor? Buna benzeyen bir manyetik Anti kutuplayıcı dizayn ettik, cebinizde, hatta bir bayanın el çantasında taşıyabileceği gibi, böylece ne zaman aura'nız olsa onu kullanabilir ve nasıl çalıştığını görebilirsiniz. Evet, sırada size göstermek istediğimiz şey ABC haberlerindeydi, geçen hafta New York City'de, kanal 7'de saat 11 haberlerindeydi.
Migren ağrıları çeken herkes için, migreni olan 30 milyon Amerikalı için, bu akşam bir çözüm olabilir. Bu akşam görgü tanığı habercimiz Stacey Sager ve konusu migreninizi gerçekten aniden yok eden küçük ve taşınabilir bir cihaz. Evet benim bu konuda ilk tepkim cihazın silah görünümlü çirkin ve garip olmasını düşünmemdi. Ama yine de Christina Sidebottom için migreni durdurabilecek olan herşey denemeye değerdi. Cihazı çantanızda taşıyarak dolaşmak salakça ve hatta korkutucu görünebilir, ama migren yok edici üzerinde klinik araştırmalar yapan Ohio'daki araştırmacılara göre durum bilimsel olarak mantıklı. Hatta aslında migreni olan ortalama bir insan için, migren elektriksel bir uyarıya benzer birşeyden kaynaklanıyor. Yok edici de buna karşı hareket eden bir manyetik alan yaratıyor. Başka bir deyişle, günümüzde yapılmakta olan elektriksel bir problemin kimyasallar kullanılarak tedavi edilmesinin aksine, biz elektriksel problemi elektrik ile tedavi ediyoruz. Ancak bunu hergün kullanmak güvenli mi? Uzmanlar bu araştırmanın aslında 10 yılı aşkın bir süredir devam ettiğini, ve daha fazla uzun süreli araştırmaların yapılması gerektiğini söylüyorlar. Christina bu yönteme tüm kalbiyle inanıyor. Bugüne kadar migrenimle ilgili yapılmış olan en muhteşem şey bu cihaz. Araştırmacılar bu konudaki çalışmalarını FDA'ya bu yaz sunmayı umuyorlar.
Ve işte bu migren tedavisi için olan buluşumuzdu. (Alkışlar) Görüldüğü gibi problem 30 milyon Amerikalının migren ağrılarının olması, ve bize bunu tedavi edecek bir yöntem gerekiyordu ve sanırım artık bir yöntemimiz var. Bu bizim yaptığımız ilk cihazdı, şimdi ise birazdan analatacaklarımla ilgili olan ikinci dileğim hakkında konuşacağım. Üç farklı araştırma merkezinde bugüne kadar yaptığımız çalışmalardan çıkardığımız sonuçlara değinecek olursak; Sadece bir kez kullanıldığında bile acı düzeylerinde gözle görülür bir düzelme. Birkaç uygulamadan sonra en kötü başağrıları bile daha iyi sonuçlar verdi. ve beklenmedik bir bulgu gösterdi ki sadece auralı ağrılar değil, sabit baş ağrıları da azaltıldı ve tedavi edildi. Ve auralar yok edildi ve buna bağlı olarak migren ağrıları oluşmadı. Ve işte bu bizim üzerinde konuştuğumuz ve çalışmakta olduğumuz migren buluşumuz. (Alkışlar)
Üçüncü ve son buluşumuz bir fikir ile başladı. Epilepsi en iyi, karşıt elektriksel uyarı ile tedavi edilebilir. ?????????????????????????? Neyazık ki bizler Mr.Bono'dan farklı olarak teknik insanlarız, ve bu sebeple bu teknik içerikli kullanımlara yönelmek zorundayız. Peki, karşıt elektriksel uyarı demek bizim beyinde epileptik odak olarak adlandırılan bir bölgede hissettiğimiz, ki bu bölge epilepsinin yani epileptik nöbetin başladığı yerdir, o bölgede olacakları hisseder, ve sonrasında o bölgeye cevaben bir elektrik enerjisi uygularız, ki bu hatalı olan sinyali yok eder böylece siz de migren baş ağrısının klinik belirtilerini görmezsiniz. Biz günümüzde kalp için kullanılan kalp pili teknolojisini kullanıyoruz. Bunu beyine uygulanabilir hale getirebileceğimizi düşündük. Cihaz kafatası derisinin altına yerleştirilebilir böylece tamamen gizlenebilir ve gögüs kafesine yerleştirilmesi durumunda boyun hareketlerinden kaynaklı kablolarının zarar görmesi önlenebilir. Önce epilepsi için sinirsel hız düzenleyici üretecek bir şirket kurulmalı, epilepsi dışındaki diğer beyin hastalıkları için de olabilir çünkü tüm beyin hastalıkları, tümü değilse bile çoğu, aslında beyindeki bazı elektriksel işlev bozukluklarının bir sonucudur.
NeuroPace adında bir şirket kurduk, ve karşıt sinirsel uyarı üzerinde çalışmaya başladık, ve burada üzerinde çalıştığımız ve kafatası kemiğine yerleştirilen cihazın neye benzediğini görmek için bir resmi var. Bu ise büyük ihtimalle daha iyi bir resim, Burada cihazımızı bir çerçeve yapı içerisine koyuyoruz. Sonrasında beyin cerrahı elindeki taslak kalıp ile önce kafatası derisini açıyor, tam cihazımızın yerleştirilebileceği büyüklükte kafatası kemiğini çıkarabilmek için kalıbı kullanarak ölçü alıyor ve kesici kullanarak parçayı yerinden çıkarıyor. Ve bu akşam cihazımızı teşhirde görme imkanınız olacak. Ve cihazı dört adet vida ile çerçeve yapı içerisine koyuyoruz, sonrasında cihazı yerleştirip, kablolarını bağlıyoruz, yeşil ile gösterilen kablo elektrotlar ile beynin yüzeyine epilepsinin kökü olan epileptik odağa gidiyor, ki buradan elektrik sinyallerini alabilir ve krizin klinik belirtilerini önlemek için bilgisayar analizi yaparak ne zaman buna elektrik akımı vermemiz gerektiğini bulabiliriz. Mavi kablo ise beynin derinliklerine giden elektrota bağlanıyor. Burası da epilepsinin kaynağı ise, böylece buraya da müdahale edebiliriz.
Kapsamlı bir çözüm olarak cihaz yaklaşık 2.5 cm'ye 5 cm boyutlarında, ve şaşırtıcı bir şekilde ortalama bir kafatası kemiği kalınlığındadır. Karşıt sinirsel uyarı metodunun avantajları: Nöbeti klinik belirtiler oluşmadan önce tespit ederek yok eder, uyarıyı sadece gereken durumlarda yaratır, nöbetlerin sona ermesiyle cihaz kapatılabilir, yan etkileri oldukça azdır, aslında bugüne kadar ki tüm klinik denemelerimizde, cihazın cerrahi olarak uygulandığı yaklaşık 40 hastada hiç yan etki görmedik. ve cihaz görünmezdir, kozmetik olarak saklanmıştır, böylece epilepsi nöbeti gelirse cihazınız olmuş olacak ve eğer orada olduğunu söylemezseniz bunu kimse bilemeyecek. Ve bu electroensefelogramın ne olduğunu gösteriyor, ve sol tarafta hastalardan birinin eş zamanlı nöbetine ait sinyal görülüyor. Sonrasında biz uyarı yolluyoruz ve görüldüğü gibi yoğun siyah çizgiler ve sonrasında electroensefelogram sinyallerinin normale döndüğü görülüyor, bu da demek oluyor ki epileptik nöbet gerçekleşmiyor. Bu da benim epilepsi ile ilgili olan konuşmamı sonlandırıyor ve sıra bugün anlatmak istediğim üçüncü buluşa geliyor. (Alkışlar)
Üç dileğim var. Aslında Afrika için çok fazla şey yapamam. Ben teknik bir insanım, küçük tıbbi cihazlarla ilgiliyim, Mr.Bono'nun bahsettiği gibi çoğunlukla yüksek teknolojili şeyler. İlk dileğim epilepsi için RNS olarak kısaltılan -- akıllıca bir kısaltma -- karşıt sinirsel uyarıyı diğer beyin hastalıklarının tedavisinde kullanmak. Peki eğer bunu epilepsi için yapabiliyorsak, neden başka bir şey için de denemeyelim? Sonra bayanın migrenini iyileştirmek için kullandığı cihazın nasıl birşey olduğunu gördünüz. Şunu söylemem lazım, bu ancak benim gibi bir araştırma mühendisinin uyduracağı bir şeydir iyi aletler dizayn eden gerçek bir tasarımcının değil. (Kahkahalar) Migreni tedavi eden taşınabilir cihazın tasarımı için insan mühendisliği çalışmaları yaparak optimum tasarımı geliştirecek, Bu işi gerçekten nasıl yapacağını bilen insanlar istiyoruz. Bu TED toplantısının sponsorlarından bazıları bu tarz organizasyonlardır. Daha sonra TED katılımcılarını Afrika'nın değil de bizim problemimiz olan Amerika'daki sağlık sistemini iyileştirecek bir yol bulmaya davet ediyorum. Ve bu yine Afrika'nın değil Amerika'nın problemi olan yanlış tedavi davalarını azaltarak yapılabilir. (Alkışlar)
Hızlıca ilk dileğime gelirsek -- Beyin elektrik sinyalleri ile çalışır. Eğer elektrik sinyalleri bir beyin hastalığına neden oluyorsa, elektriksel uyarı ile beyin nöronları üzerinde etki oluşturularak bunun üstesinden gelinebilir. Başka bir deyişle, eğer elektrik sinyallerini berbat ettiyseniz, belkide beyne yerleştirilecek bir bilgisayardan gelen, diğer elektrik sinyalleri ile buna karşı koyabiliriz. Beyin rahatsızlığını tetikleyen bir sinyal, bizim epilepside yaptığımız gibi elektriksel uyarım için bir tetikleyici olarak algılanabilir. Herhangi bir sinyal olmadığında dahi, beynin uygun bir bölgesinin elektriksel uyarımı bir beyin rahatsızlığını yok edebilir. Ve obsesif kompulsif bozukluk gibi günümüzde ilaçlarla iyi bir şekilde tedavi edilemeyen ve 5 milyon Amerikalıyı etkileyen psikolojik rahatızlıkların -TED grubunun da bunda rol almasını istiyorum - bu şekilde tedavi edildiğini bir düşünün. Mr. Fischer, NeroPace'teki grubu ve ben obsesif kompulsif bozukluk konusunda Amerika'da ve dünyada büyük etki yaratabileceğimize inanıyoruz. Bu ilk dileğimdi. (Alkışlar)
İkinci dileğim, günümüzde transkraniyal manyetik uyarıcıların-- TMS migren baş ağrılarını iyileştiren demek-- klinik denemeleri oldukça başarılı görünüyor. İşte bu iyi haber. Bu gün taşınabilir cihaz hem görünüşü hem de insanlar açısından optimal tasarımdan uzakta. Sanırım hanımefendi bir silaha benzediğini söylemişti. Pek çok insan silahlardan hoşlanmaz. (Kahkahalar) Migren baş ağrıları olan hastalara satılmak üzere ilk taşınabilir TMS cihazının tasrımının optimizasyonu için daha önceden insan mühendisliği ve endüstriyel tasarım konularında başarıları olan bir şirket ile anlaşma yapılabilir. Bu da ikinci dileğimdi. (Alkışlar)
Ve TED'in bana cömertçe verdiği 100.000 dolarlık ödülden 50.000 dolarını NeuroPace çalışanlarına obsesif kompulsif bozukluğun tedavisine devam etmeleri için, diğer 50.000 doları da migren için olan cihazın tasarım optimizasyonu için ilgili firmaya bağışlıyorum. Ve işte bu benim 100.000 dolarlık ödülü nasıl kullanacağımdır. (Alkışlar)
Ve üçüncü ve son dileğim ise ne yazıkki bir şekilde avukatları içerdiği için daha komplike. (Kahkahalar) Amerika'daki yanlış tedavi davaları yanlış tedavi sigortasının maliyetini katlamaktadır bu da başarılı doktorların mesleklerini bırakmalarına neden olmaktadır. Avukatlar, beklenmedik durumlarda, hasta gerçekten kötü durumda olduğu için duruma sempati duyan bir jüriyle büyük anlaşmalar yaparak büyük paylar kazanmayı umarak davaları almaktadırlar. Sağlık sisteminin Amerika'da pahalı olması kısmen bu davalar ve sağlık sigortaları nedeniyledir. Bugünün USA Today gazetesinde sağlık sisteminin kontrolden çıkmış bir şekilde yükseldiğini gösteren resim ve grafikler gördüm. Yanlış tedavi davaları da buna neden olan bir etmen. Şimdi, TED topluluğu bu duruma nasıl yardımcı olabilir?
Başlangıç olarak birkaç fikrim var. Hasta ya da yakınının okuyup imzalaması gereken yazılı aydınlatılmış onam formalarının uzun olan yapısı TED grubuyla tartışmak için başlangıç noktası olarak problemin önemli bir kısmını oluşturmaktadır. Örneğin, epilepsiyle çalışanlara aydınlatılmış onam olarak ne kullandıklarını sordum. Hastaların bizim çalışmalarımızda epilepsi tedavisi görmek için 12 sayfa, tek satır aralıklı, onam formu okumaları gerektiğine inanabiliyor musunuz? Tek satır aralıklı 12 sayfayı okuduktan sonra insanların ne anlamasını bekliyorsunuz ki? Hiç bir halt anlamıyorlar. (Kahkahalar) İşte bu bugün kullanılan sistem. Bir video hazırlamaya ne dersiniz? Eğlence dünyasından insanlar var burada, görsel bir sunumla yapıyı ve prosedürleri animasyonlarla nasıl yapabileceğini bilen kişiler var. Herkes, interaktif bir şekilde hastanın videoyu izlediği ve izlerken videoya kaydedildiği, durdurulup anladınız mı diye sorulduğu görsel bir olayla daha iyisini başarabileceğimizi biliyor. Cevap hayır anlamadım ise peki, o zaman daha basit bir açıklama gösterelim diyoruz. Sonra daha basit olan bir taneyi gösteriyoruz ve evet bunu anladım diyor. Tekrar kayda geçiliyor ve evet anlayabiliyorsunuz. Ve işte bu fikirlerden bir tanesi.
Şimdi, hasta, yakını ve sunumu yapan tıbbi personel için, hastanın uygulanacak prosedürü ve olabilecek tüm aksaklıkları anladığını beyan ettiği bir video daha hazırlanıyor. Bu videoda hasta ya da yakını prosedürle ilgili bilinen bir aksilik meydana gelirse dava açmayacağını beyan eder. Esasen, bugün Amerika'da dava açma hakkınızdan vazgeçemezsiniz. Ancak, elinizde her şeyin size anlatıldığı video varsa ve hepsi video dosyanızda bulunuyorsa, başarılı bir avukatın bunu bir beklenmedik olay davası şeklinde alma ihtimali azalacaktır çünkü aslında iyi bir dava konusu bile olmayacaktır. Tıbbi bir hata oluştuğunda, hasta veya eşi mahkemeye gitmektense hakem yoluyla arabuluculuk sonucu belirlenecek makul bir tazminatı kabul edecaktir. Bu da Amerika'da yüzlerce milyon dolarlık yasal gider tasarrufu ve herkes için tedavi maliyetlerinde düşme sağlayabilir.
Bunlar sadece bazı başlangıç noktalarıydı. Ve böylece bu benim dileklerimin sonu. Keşke daha fazla dileğim olsaydı ama üç tane var ve onları da sizlerle paylaştım. (Alkışlar)