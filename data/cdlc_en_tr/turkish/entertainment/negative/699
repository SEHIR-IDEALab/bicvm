Bilirsiniz, insan anatomisini öğrenmenin geleneksel yolu diseksiyon masalarıdır. Öğrenciler için bu çok ilginç bir deneyim, ancak okullar için bu masaların bakımı çok masraflı ve zor. Ve öğrendik ki öğretilen anatomi derslerinin çoğu diseksiyon laboratuvarına sahip değil. Bu nedenlerden dolayı ve nerede olduğunuza bağlı olarak kadavralara ulaşımınız pek kolay olmayabilir. Bu sorunu çözmek için Stanford Üniversitesi'nden Dr. Brown'la birlikte sanal diseksiyon masasını geliştirdik. Buna Anatomaj Masası diyoruz. Bu Anatomaj Masası'yla öğrenciler kadavra olmadan diseksiyonu tecrübe edebilirler. Bu masanın çalışma şekli önemli, dokunmatik olduğu için tıpkı laboratuvarda diseksiyon yapıldığı gibi ya da bir cerrahin hasta üzerinde çalıştığı gibi bu masada çalışabilirsiniz. Bu dijital gövde gerçek ölçülerde, yani tıpkı öğrencilerin gerçek anatomiyi gördüğü boyutlarda. Size bazı şeyler göstermek istiyorum. Görebildiğiniz gibi, bu dijital gövde üzerinde çalışmak için parmaklarımı kulanıyorum. Şimdi bazı kesimler yapacağım. İstediğim gibi kesebilirim, buradan kesiyorum. Şimdi içini gösterecek. Farklı yerleri görmek için bu kesiğimi değişterebilirim. Beyni görmek için şuradan kesebilirim ve kesiğimi değiştirebilirim. Bazı iç organları görebilirsiniz. Buna dilimleme modu diyoruz. Başka bir yerden daha keseceğim. Tam buradan. Bu iç yapının büyük bir kısmını gösteriyor. Arkasını görmek istersem döndürebilirim ve arkadan görebilirim. Böyle. Eğer bu görüntüler sizi rahatsız ediyorsa işimizi doğru yapmışız demek. Doktorlar, bunların göze hoş geldiğini söyledi. Vücudu doğramaktansa klinik olarak daha anlamlı diseksiyon yapmak istiyorum. Şimdi yapacağım, deriyi, kasları, kemikleri soyup sadece birkaç iç organı bırakmak. Tam buradan. Diyelim ki karaciğeri tam buradan keseceğim. Tamam. Diyelim ki kalbe bakmak istiyorum. Buradan bir operasyon yapacağım. Bazı damarları keseceğim. Aman. Gerçek ameliyatta "Aman" sözünü duymak istemezsiniz. (Gülüşmeler) Ancak şansımıza, dijital adamımızın "geri alma" özelliği var. (Gülüşmeler) Tamam. Öyleyse, biraz yakınlaştıralım. Tam buradan keseceğim. Böylece kalbin içini görebilirsiniz. Kulakçıkları ve karıncıkları ve kalbin atar damalardan ve toplar damarlardan nasıl geçtiğini görebilirsiniz. Tıpkı böyle, öğrenciler istedikleri organları alıp istedikleri gibi kesebilirler. Her zaman diseksiyon yapmak zorunda da değiller. Dijital olduğu için, ters diseksiyon da yapabilirler. İzin verin göstereyim. İskelet yapısıyıla başlayıp bazı iç organları ekleyebilirim. Evet. Böyle kolayca ekleyebilirim. Yavaş yavaş kasları ekleyebilirim, tıpkı böyle. Tendonları ve kasları görebiliriz. Keşke kendi kaslarım bu kadar hızlı büyüyebilseydi. (Gülüşmeler) Anatomiyi öğrenmenin başka bir yolu da bu. Size gösterebileceğim başka bir şey de doktorlar sıklıkla hastaların röntgenleriyle muhatap olurlar. Anatomaj Masası hastaların röntgende nasıl gözükeceklerini gösterebiliyor. Röntgenle oynayıp isterseniz, anatominin röntgende nasıl gözükeceğini de görebilirsiniz. İşiniz bittiğinde vücudu geri getirebilirsiniz ve bir dahaki seansa hazır olur. Görünüşe göre masamız cinsiyet de değiştirebiliyor. Şimdi bir kadın. Bu Anatomaj Masası'ydı. Teşekkürler. (Alkış)