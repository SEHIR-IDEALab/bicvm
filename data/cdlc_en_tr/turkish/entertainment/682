İki yüz elli dokuz milyon yüz on beş bin kilo kağıt havlu kullanılıyor bir yıl içinde Amerika'da. Mümkün olsa -- lafın gelişi -- 10 milyarını bile kullanabilirdik. Herkes günde bir kağıt havlu daha az kullansa 259,115,000 kilo kağıt harcanmazdı. Bunu yapabiliriz.
Biliyorsunuz ki çeşit çeşit kağıt havlular var. Üç katlı bükülmüş olanlar var. İnsanlar ikişer ya da üçer tane kullanıyor. Çekerek koparmanız gerekenler var. İnsanlar bir, iki, üç, dört, çekip, sonra yırtıyor. Bu kadarını, değil mi? Kendiliğinden kesilmiş olanlar var. Millet çekiyor; bir, iki, üç, dört. Aynısının geri dönüşümlü kağıttan olan versiyonu var, tabii ki daha az su çektiği için bundan beşer tane alıyoruz.
Ama aslında, sadece bir havlu işimizi görürdü. Bunun anahtarı iki kelime: Salonun bu yarısı, sizin kelimeniz "salla." Duyalım. Salla. Daha yüksek.
Seyirciler: Salla.
Joe Smith: Sizin kelimeniz "katla."
Seyirciler: Katla.
JS: Tekrar.
Seyirciler: Katla. JS: Daha yüksek.
Seyirciler: Salla. Katla.
JS: Tamam. Ellerimizi ıslatalım. Salla -- bir, iki, üç, dört, beş, altı, yedi, sekiz, dokuz, on, on bir, on iki. Neden on iki? On iki havari, on iki kabile, on iki burç, on iki ay. Ama en iyi nedeni: İngilizce'de tek heceyle söylenen en büyük sayı.
(Kahkahalar)
Üç katlı olan. Katla.. Kuru.
(Alkışlar)
Seyirciler: Salla.
Katla.
JS: Kendiliğinden kesilen. Katla. Katlamak gerçekten önemli çünkü interstisyel süspansiyonu sağlıyor. Bu kelimeyi öğrenmeniz gerekmiyor, ama bana güvenin.
(Kahkahalar)
Seyirciler: Salla. Katla.
JS: Çekerek koparılan. Komik olan ne biliyor musunuz? Üç ya da dört havlu kullananlardan daha iyi kurutabiliyorum, çünkü o kadarı parmak aralarına giremiyor. Bunun yeterince iyi olmadığını düşünüyorsanız...
Seyirciler: Salla. Katla.
JS: İşte şimdi oldukça kıyak bir icat olan şey, altında elinizi sağlıyorsunuz ve bir kağıt havlu çıkıveriyor. Bu fazlasıyla büyük bir havlu. Size bir sır vereyim. Gerçekten hızlı olursanız, yeterince hızlıysanız -- şöyle göstereyim -- bu, içinde bulunduğumuz binanın kağıt havlu makinesinden. Nasıl mı? Başlar başlamaz, yırtıveriyorsunuz. Durabilecek kadar akıllı bir makine. Ve sizin yarım bir havlunuz oluyor.
Seyirciler: Salla. Katla.
JS: Şimdi, hep beraber söyleyelim. Salla. Katla. Hayatınızın sonuna kadar, her kağıt havlu çektiğinizde bu kelimeleri hatırlayacaksınız. Ve unutmayın, bir yıl boyunca kişi başına bir kağıt havlu-- 259,105,000 kilo kağıt . Az buz bir miktar değil. Seneye, tuvalet kağıdını anlatacağım.
(Kahkahalar)