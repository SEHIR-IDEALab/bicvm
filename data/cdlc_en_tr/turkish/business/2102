Konuşmaya başlarken, sizlerden çocukken oyuncak küplerle oynadığınız günleri düşünmenizi istiyorum. Küplere uzanıp, kavrayıp, havada hareket ettirmeyi öğrenirken, aslında uzaysal ilişkileri anlayıp, kontrol ederek problemlerin çözüm yollarını öğrenmiştiniz. Uzaysal sorgulama etrafımızdaki dünyayı nasıl anladığımızla yakından ilişkili.
Bir bilgisayar bilimcisi olarak fiziksel cisimlerle ilişkimizden elde ettiğimiz faydadan esinlenerek -- danışmanım Patti ve iş arkadaşım Jeevan Kalanithi ile beraber -- bilgisayar kullanırken düz bir masaüstünde bir dijital parmak ucu gibi olan tek bir fare imleci yerine bilgiye iki elimizle ulaşıp, fiziksel olarak kavrayıp istediğimiz gibi düzenleyebilseydik, ne olur diye merak etmeye başladım. Soru o kadar ilgi çekici idiydi ki, Siftable'ları inşa ederek, cevabını bulmaya çalıştık.
Özetle, Siftable kurabiye büyüklüğünde interaktif bir bilgisayar. Elinizle hareket ettirebiliyorsunuz, birbirlerini ve kendi hareketlerini sezebiliyorlar. Bir ekranları ve kablosuz radyoları var. En önemlisi, Siftable'lar birer fiziksel cisim, tıpkı oyuncak küpler gibi. Onları kavrayıp, hareket ettirebilirsiniz. Siftable'lar yeni dijital bilgi işleme aygıtları ekosisteminden bir örnek. Bu araçlar maddeleştikçe, hareketlerinden ve birbirlerinden haberdar oldukça, onları nasıl hareket ettirdiğimizin farkında oldukça, yeni ve eğlenceli etkileşim yöntemleri keşfedeceğiz. Şimdi birkaç basit örnekle başlamak istiyorum.
Bu Siftable video göstermek için ayarlanmış, ve şimdi onu bir yöne doğru döndürsem, video şu yönde dönüyor. diğer yöne çevirirsem, video ters dönüyor. Bu interaktif portreler de birbirlerinin farkındalar. Yanyana koyduğum zaman, birbirlerinin ilgilerini çekiyorlar. Çevrelendiklerini de anlayabiliyorlar, biraz telaşlanabilirler. Hareket ettiklerini ve eğildiklerini de hissedebiliyorlar.
Bu etkileşimlerden sonra farkettiğimiz bir şey de günlük hareketlerimizi veri üzerinde kullanabileceğimiz idi. Mesela bir rengi, sıvıyı döker gibi dökmek. Bu durumda, boya kutusu olarak yapılandırılmış 3 tane Siftable'ımız var ve ben bunları merkezdekine renk dökmek için kullanabilirim. Yani renkleri karıştırabilirim. Eğer haddinden fazla koyarsak, azıcık boyayı geri alabiliriz.
Eğitim için de çok güzel uygulamalar var. dil öğrenme, matematik ve mantık oyunları gibi İnsanlara bir şeyi hızlıca denettirip, anında sonucu görmelerini istediğimiz alanlar gibi. Mesela burada -- (Alkış) basit bir denklem programını kullanan Fibonacci serisini görüyoruz.
Burada Scrabble ve Boggle karışımı bir oyunu görüyoruz. Her aşamada her Siftable'da rastgele harfler beliriyor ve siz kelimeler oluşturdukça, Siftable bir sözlükten kontrol yapıyor. 30 saniye sonra harfler yenileniyor, siz de yeni kelimeler türetmekle uğraşıyorsunuz.
(Alkış) Teşekkürler. (Alkış)
Bu gördükleriniz Media Lab'a ziyarete gelen öğrenciler. Onlara Siftable'ları kullandırdım ve bir video çektim. Gerçekten çok sevdiler. Bu tip uygulamanın ilginç taraflarından biri de insanlara çok fazla talimat vermek zorunda olmayışınız. tek söylemeniz gereken "Kelimeler türetin" sonrasın çocuklar zaten ne yapacaklarını tam olarak biliyor.
Burada da Siftable'ları deneyen bir başka grup. Sağ alttaki çocuk bizim en genç testçimiz. Yapmak istediği tek şeyin Siftable'ları üst üste dizmek olduğunu anlıyoruz. Onun için bunlar sadece birer küp. Bu da etkileşimli çizgi film uygulaması. Yapmak istediğimiz, dil öğrenenler için bir araç oluşturmaktı. Bu, Felix. Ve sahneye yeni karakterler getirebiliyor, tek yapması gereken, üzerine o karakterin gösterildiği Siftable'ları masadan kaldırmak. Burada çocuk güneşi kaldırıyor.
Video: Güneş doğuyor.
David Merrill: Şimdi traktör sahnede.
Video: Turuncu traktör. Güzel iş! Evet!
Siftable'ları sallayarak ve yanyana koyarak karakterlerin etkileşmesini sağlıyor --
Video: Hav!
David Merrill: kendi hikayesini oluşturdu bile.
Video: Merhaba!
David Merrill: ucu açık bir hikaye, olayların nasıl gelişeceğine çocuk karar veriyor.
Video: Kedi, kaybol.
David Merrill: Kalan sürede de size oluşturduğumuz müzik sıralama ve canlı performans aletini göstereceğim. Bu alette Siftable'lar ses kaynağı, klavye, bas ve davul gibi davranıyorlar. Hepsinin 4 ayarı var ve bir tanesini seçmeniz lazım. Sesleri sıraya koyup, istediğiniz ritmi oluşturabilirsiniz. Sesleri sıraya sokmak için ses Siftable'ını sıralama Siftable'ının üstüne çıkarmak lazım. Kontrol edebileceğiniz efektler - canlı performans, yankı verme, filtreleme. Bir sesi Siftable'a bağladıktan sonra ayarlamak için biraz eğiyorsunuz. Tempo, ses gibi tüm diğer efektler tüm sıraya uygulanıyor. Şimdi bir bakalım.
Video: (Müzik)
David Merrill: Şu iki sıralama Siftable'ına biraz klavye ekleyelim, seri haline getirelim, uzatalım, biraz daha klavye ekleyelim. Bas ekliyorum.
Video: (Müzik) David Merrill: Biraz perküsyon ilave ediyorum. Video: (Müzik)
David Merrill: Şimdi davullara filtre ekleyeceğim. Efekti canlı kontrol edebilirim böylece.
Video: (Müzik)
David Merrill: Tempoyu eğerek tüm sırayı hızlandırabilirim.
Video: (Müzik)
David Merrill: Şimdi de basa filtre ekliyorum.
Video: (Müzik)
David Merrill: Sırayı değiştirebilirim. Önceden bir planım yok, doğaçlama yapıyorum. Son olarak da tüm sıranın sesini, ses Siftable'ını sola eğerek, azaltarak durdurabilirim.
(Alkış) Teşekkürler.
Gördüğünüz gibi benim tutkum beynimize ve vücudumuza daha uygun yeni insan-bilgisayar arayüzleri geliştirmek. Bugün sizlere, bu yeni tasarım uzayından bir nokta gösterebildim, ve hayata geçirmek istediğimiz birkaç imkandan bahsettim. Kafanızda bırakmak istediğim düşünce ise, dijital medyayı takip eden bilgiyi bizim istediğimiz gibi getiren yeni nesil uygulamaların şu an zirvesinde olduğumuz. Çok teşekkürler. Hepinizle konuşmayı dört gözle bekliyorum.
(Alkış)