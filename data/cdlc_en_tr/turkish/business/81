Kadınlar iş hayatında, orta kademe yöneticilik ve diğer profesyonel pozisyonların toplam %50'sini oluşturuyor ancak şirketlerdeki üst düzey yönetici kadınların yüzdesi ise, bu rakamın üçte biri kadar bile değil. Bazı kişiler bu istatistiği duyduklarında, "neden bu kadar az kadın yöneticiye sahibiz?" diye soruyorlar. Eğer siz de benim gibi liderliğin her kademede ortaya koyulabileceğine inananlardansanız, orta kademede müthiş zengin bir lider kaynağı olduğunu görebilirsiniz ki bu da başka bir soruyu gündeme getirir "Neden bu kadar çok orta kademeye saplanıp kalmış kadın var ve ne olması gerek ki bu kadınlar zirveye çıksın?"
Siz de belki bu kadınlardan biri olup orta kademe yönetimindesiniz ve şirketinizde bir üst kademeye geçmeye çalışıyorsunuz. Tonya bu kadınlardan birine harika bir örnek. Kendisiyle iki yıl önce tanıştım. Fortune 50 şirketlerinden birinde başkan yardımcısıydı ve bana derin bir hüsran duygusuyla dedi ki: "Özgüvenimi ve girişkenliğimi geliştirmek, harika bir marka yaratmak için gerçekten çok çalıştım, patronumdan olağanüstü performans değerlendirmeleri aldım, şirketteki performans değerlendirmelerim takımlarımın benim için çalışmayı sevdiğini bildirdi, bu şirkette alabileceğim tüm yönetim kurslarını aldım, müthiş bir mentor ile çalışıyorum, hal böyleyken iki terfi olanağında da görmezden gelindim, yöneticim bile yükselmeye kendimi ne kadar adadığımı ve uluslararası görevlerle bile ilgilendiğimi biliyorken neden es geçildiğimi anlamıyorum."
Burada Tonya' nın fark etmediği şey kadınlar için oluşturulan başarı denklemindeki %33'lük kayıp kısım ve bu kayıp kısmın, üst düzeydeki cinsiyet farkını kapatmakta kullanılacak olan açıklamasıydı.
Şirketlerde yükselmek için, liderlik özelliklerinizle tanınıyor olmanız gerekir ve bu her biriniz için geçerlidir kadın veya erkek farketmez. Bu da, içinizdeki yüceliği diğerlerinin içindeki yüceliği devreye sokacak şekilde kullanarak, muhteşem sonuçlar elde edip, bu sonuçları devam ettirmeniz demektir. Başka bir deyişle, şirketin stratejik finansal hedeflerine ulaşması için tüm yetenek ve becerilerinizi kullanmalısınız ve bunu, şirketin içinde ve dışında, diğerleriyle etkin bir şekilde çalışarak yapmalısınız. Bu üç faktör, liderlik konusunda önemli bir rol oynamasına karşın, şirketlerde yükselmek söz konusu olduğunda o kadar da önem arz etmezler. Şimdi ben devam ederken, siz yeşil kutuya dikkat edin.
Şirketler, üst kademelerde görev alabilecek nitelikte ve yüksek potansiyelli elemanlar ararken, yeşil kutuda yer alan beceri ve yetkinlikleri liderliğin diğer iki faktörüne oranla iki kat daha fazla önemsiyorlar. Bu beceri ve yetkinlikleri özetleyecek olursak bunlar; mesleki, stratejik ve finansal alanlarda öngörüye dayanan zekadır. Başka bir deyişle, bu bahsedilen beceriler seti, şirketin nereden nereye gittiğini, stratejisinin ne olduğunu, hangi finansal hedeflerinin olduğunu bilmekten ve şirketi ileri götürmekteki rolünüzü iyi anlamanızdan oluşur. İşte bu, kadınlar için olan başarı denklemininin %33'lük kayıp kısmıdır, sözkonusu kayıp, yetenek ya da yetkinliklerimizdeki eksiksiklikten değil, bize verilen kariyer tavsiyelerindeki eksiklikten kaynaklanmaktadır.
Ne demek istediğimi açıklayayım. Beş yıl önce yöneticilerin yer aldığı bir paneli yönetmem istendi ve o akşamın konusu da "Yüksek potansiyelli bir çalışandan neler beklersiniz?" idi. Şimdi ben size, bana söylenenleri özetlerken siz de, liderliğin üç faktörünü düşünün.
Dediler ki; "Biz zeki, çalışkan, sadık ve esnek olabilecek insanlar arıyoruz." Peki, bunlar liderliğin hangi faktörü ile ilgili ? Kişisel yücelik.
Daha sonra eklediler; "Müşterilerle ilişkileri iyi olan, ekiplerine yetki veren, etkili müzakere edebilen, çatışmayı iyi yönetecek, ve iletişim yeteneği güçlü kişiler arıyoruz." Bu, hangi liderlik faktörüne denk geliyor ? Başkalarındaki yüceliği ortaya çıkarmak.
Ve sonra biraz durakladılar. Ben de hemen sordum, "Peki işinizi iyi bilen, nereye gittiğini anlayan, ve rollerinin bilincinde olan insanlar konusunda ne düşünüyorsunuz? Çevreyi gözlemleyebilen risk ve fırsatları ayırt edebilen, bir strateji oluşturan ya da stratejik öneriler veren insanlar hakkında peki? Ayrıca, işinizin mali yönüyle ilgilenecek, rakamların arkasındaki hikayeyi anlayacak ve gerektiğinde aksiyon alıp gerektiğinde duruma uygun önerilerde bulunacak insanlar?
Cevap olarak, istisnasız herkes "Bu zaten elde bir" dedi.
Ben de 150 kadından oluşan dinleyici topluluğuna döndüm ve sordum, "Kaçınız, kariyer gelişim yolunuzda tüm kapıları açacak olanın mesleki, stratejik ve finansal alanlardaki zekanız olduğunu ve diğer tüm önemli özellikerin sizi sadece yetenek havuzunda farklılaştıracağını biliyordunuz? Üç tane kadın el kaldırdı! Ben bu soruyu beş yıldır dünyanın her yerinde soruyorum ve el kaldıranların yüzdesi fazla farklı olmuyor.
Herşey ortada, öyle değil mi? Ama nasıl olur? Aslında, kadınlara verilen kariyer başarısı tavisyelerindeki %33'lük kayıp kısmın üç temel nedeni var. Şirketler, kadın yöneticilerini kaynaklara yönlendirirken, daha çok 40 yıldır duymakta olduğumuz görüşlere odaklı olduğu için, mesleki stratejik ve finansal zekanın önemini ön plana getiren görüş ile aralarında ciddi bir boşluk oluşuyor. Bu görüş genellikle, daha girişken ve kendine güvenli olmamız için gereken kişisel aksiyonları alabilmemiz, kendi markamızı yaratmamız, Tanya'nın da üzerinde çalıştığı şeylerdi bunlar hatta ve diğer insanlarla birlikte çalışmamız, nasıl terfi edeceğimizi öğrenebilmemiz, bir mentorla çalışıp çevremizi geliştirebilmemizden bahsederken, mesleki, stratejik ve finansal zekanın öneminden neredeyse hiç bahsedilmemiştir. Bu bahsedilen görüş önemsizdir demek istemiyorum. Kariyerin ilk basamaklarından orta kademe yöneticiliğe geçişte çok işe yarayan bu görüş, kadınların %50'sini oluşturduğu, orta kademeden üst düzey yöneticiliğe geçişte işe yarayacak bir görüş değildir ne yazık ki. İşte bu, kadınlara 40 yıldır verilen geleneksel tavsiyelerin üst düzeydeki cinsiyet farkını kapatmamasının nedenidir.
İkinci neden ise, Tanya'nın da bahsettiği başarılı performans değerlendirmeleri, ekibin olumlu geri dönüşleri ve yöneticilikle ilgili alınabilecek tüm eğitimleri almakla ilgili. Siz şimdi, bu yetenek geliştirme ve performans yönetim sistemleri dahilinde Tanya'nın mesleki, stratejik ve finansal zekanın geliştirilmesinin önemi ile ilgili bilgilendirildiğini düşünebilirsiniz fakat burda da gene yeşil kare oldukça küçük. Genellikle, birlikte çalıştığım şirketlerdeki yetenek ve performans yönetim sistemleri liderliğin diğer iki faktöründe mesleki, stratejik ve finansal zekanın önemiyle karşılaştırıldığında üçten bire doğru odaklıdırlar, bu da üst düzeydeki cinsiyet farkının neden kapanmadığının ve kapanamayacağının sebebidir.
Tonya ayrıca bir mentorla çalıştığından söz etti, ki bu çok önemli bir konu çünkü eğer şirketler, yetenek ve performans sistemleri, çalışanlarına mesleki, stratejik ve finansal zekanın önemi ile ilgili bilgilendirme yapmıyorsa o zaman erkekler nasıl oluyor da yükseliyorlar ? Bunun başlıca iki yolu vardır. Biri yönlendirildikleri pozisyonların gereği olarak diğeri de resmi olmayan mentorluk ve sponsorluk yolu ile.
Peki bu durumda kadınların mentorlukla ilgili deneyimledikleri nedir ? Şimdi bahsedeceğim yorum yakın zamanda birlikte çalıştığım bir yöneticinin yaşadığı deneyimden. Geçen yıl, çok da gurur duyduğu iki çalışanı olmuş: biri erkek biri kadın. "Kadın olanın kendine güvenini tesis ,etmesine yardımcı oldum erkek olana ise işi öğrenmesinde ve her ikisine farklı davrandığımı hiç farketmedim bile." diyor. Ve bu konuda çok samimi.
Bu durumun da ortaya koyduğu gibi ister kadın ister erkek olsun, yöneticiler olarak kafamızda, kadın ve erkekler hakkında, liderlik kariyeriyle ilgili çeşitli fikirlere sahibiz ve bu incelenmemiş olan fikirler üst kademedeki cinsiyet farkını kapatmayacaktır. Peki bu %33'lük eksik kısmı alıp bunu nasıl aksiyona dökebiliriz? Kadınlar için cevap belli: işimizin içeriğini ve yönünü bildiğimizi, ayrıca rolümüzün farkındalığı içinde olduğumuzu gösteren yeteneklerimizin gelişmesine ve ortaya koyulmasına daha çok odaklanmaya başlamak. Orta kademe yöneticilikten üst düzey liderliğe giden yoldaki başarıyı sağlayacak olan budur. Bunun için orta düzey yönetici olmanıza gerek yok. Bioteknoloji firmasında çalışan genç bir bilim kadını, bu %33'lük kısım ile ilgili, içgörüsünü kullanarak, yaptığı bir projeye finansal etkileri de dahil etmiş ve odadaki yöneticilerinden çok olumlu geridönüşler almıştır.
Dolayısıyla tüm sorumluluğu da kadınların omuzlarına yüklemek istemeyiz ayrıca bu pek de akıllıca olmaz, nedeni de şu: Şirketlerin stratejik finansal hedeflerine ulaşmaları için üst yöneticiler iyi bilir ki çalışanları aynı hedefe yönlendirmek gerekir. Diğer bir deyişle, işyerindeki deyimiyle, stratejik ittifak oluşturulmalıdır. Üst düzey yöneticiler bunu çok iyi bilirler fakat Conference Board şirketinin raporuna göre sadece %37'si iş yerlerinde stratejik ittifak olduğuna inanıyor. Şirketlerin %63'ünün stratejik mali hedeflerine ulaştığı ise şüpheli. Bu paylaşımımla ilgili düşündüğünüzde, orta kademe yöneticilerinizden en az %50'siyle, yaptıkları işin niteliği, işin yönü ve kendilerinin bu ivmedeki rolü ile ilgili yeterli biliglendirilmemelerinden kaynaklanan durumlar yaşadığınızda, ittifak konusunda kendine güvenli üst düzey yöneticilerin oldukça az sayıda olduğuna şaşırmazsınız, bunun nedeni de konu ile ilgili olan diğer insanların da sorumlu olmasıdır. Yılda bir yapılan atama kararlarında yönetim kurullarının üst düzey yöneticilerden dengeli bir kadın-erkek dağılımı beklentisinde olmaları önemlidir. Neden? Çünkü eğer bu konuyu farketmezlerse şirketin potansiyelinin altında bir uyumluluk sergilediğine dair kırmızı alarm oluşur. Bu dengeli dağılım beklentisi CEO'lar açısından da önem taşır, ve eğer "Yeterince iş deneyimi yok" gibi yorumlar duyarsanız hemen şunu sorun, "Bu konuda ne yapacağız?" İK yöneticilerinin de kayıp olan %33'lük kısma dikkat çekmeleri önemlidir, tüm kadın ve erkek yöneticilerin, kadınla erkeğin kariyer ve başarısı ile ilgili olarak sahip olduğumuz tüm düşünce kalıplarını incelemesi gerekir ki, herkes için eşit bir oyun alanı oluşturulabilsin.
Tonya'nın hikayesindeki son bölüm ile kapanışı yapayım. Tonya iki ay önce bana bir email attı ve yeni bir pozisyon için mülakata alındığından bahsetti, mülkat sırasında mesleki zekası ile endüstriye dair stratejik öngörülerinin irdelendiğini, şimdi artık şirkette yeni bir pozisyonu olduğunu ve direk olarak CIO'ya raporlama yapacağını mutlulukla paylaştı. Bazılarınız için bu kayıp %33'lük kısım hemen aksiyona geçirilebilir ve umarım ki hepiniz bu fikrin, şirketlerin daha etkin olabilmeleri için, kadınların yükselen kariyerleri ve üst düzeydeki cinsiyet farkının kapanması için yayılmaya değer olduğunu düşünürsünüz.
Teşekkürler.
(Alkış)