Burada olmaktan dolayı çok mutluyum, ve Chris'in de dediği gibi ben Afrika'da çalışmaya başlayalı 20 seneyi aşkın bir süre oldu. Başlangıcımı Abidjan Havalimanı'nda, ağır bir Fildişi Sahili sabahıyla yaptım. Wall Street'i henüz terketmiştim, saçımı Margaret Mead'e benzemek için kestirmiştim sahip olduğum birçok şeyi bırakarak ve olmazsa olmazlarımla ulaşmıştım birkaç şiir, birkaç kıyafet ve tabii ki, bir gitarla çünkü dünyayı kurtaracaktım ve buna Afrika kıtasından başlamak üzereydim
Ancak tam olarak vardığım günlerde, birkaç Batı Afrikalı kadından Afrikalıların birikim yapmak istemediklerini öğrendim. Teşekkür ederim, en azından benim yüzümden değil Çok gençtim, evli değildim, çocuğum yoktu Afrikayı pek bilmiyordum, ve Fransızcam acınacak haldeydi Ve bu yüzden, hayatımın en zahmetli zamanlarından biriydi ve yine de, o dönem bana dinlemeye başlamak için gerekli olan tevazuyu vermeye başladı.
Bence başarısızlık da büyük ölçüde itici bir güç Kenya'ya geçtim ve Uganda'da çalıştım ve 1986'da , benden oradaki ilk küçük çaplı işletmeyi kurmaya yardımcı olmam için Kigali'ye taşınmamı isteyen bir grup Ruanda'lı kadınla çalıştım Ve yardım ettim, adını "şevkle ilerleme" anlamına gelen Duterimbere koyarak bitirdik. Ve bunu yaparken Kadınlar tarafından kurulan ve varlığını sürdüren pek fazla işletme olmadığını farkettim, ve belki ben de bir iş kurmayı denemeliydim. Ve soruşturmaya başladım, ardından 20 seks işçisi tarafından işletilen bir fırın olduğunu duydum. Ve meraklı bir şekilde bu grupla buluşmaya gittim bulduğum şey, yaşamını idame ettirmeye çalışan 20 evlenmemiş anneydi.
Ve bu dilin gücünü ve insanları nasıl bizden uzaklaştırdığını, küçülttüğünü anlamamın henüz başlangıcıydı, Karşılaştığım bir diğer şey de bakkalın bir işletme gibi olmamasıydı, aslında, orası, aylık 600 dolar harcayarak 20 kadını, onlara küçük el işleri ve pişmiş mallar vererek, günlük 50 sente fakirlik içinde orada tutan iyi niyetli insanlar tarafından işletilen klasik bir yardım kuruluşu gibiydi. Bu yüzden, kadınlarla bir anlaşma yaptım. "Bakın, yardım tarafını boş verin, ... ve burayı bir işletme gibi işletelim, ben de size yardım ederim." dedim. Endişeli bir şekilde kabul ettiler, aynı hislerle ben de işe koyuldum, ve tabii ki olaylar her zaman planladığınızdan daha zor gelişir.
Öncelikle "Bir satış grubuna ihtiyacımız var ve belli ki A-Takımı değiliz." diye düşündüm. ve, tüm bu beyin jimnastiklerini ben yaptım. Ve sokaklara tam anlamıyla adım attığım ilk yer olan Kigali'nin en büyük mahallesi Nyamirambo'da elimdeki kovayla tüm küçük donutları sattıktan sonra döndüm ve "Gördünüz mü?" der gibiydim. Ve kadınlar "Jacqueline, Nyamirambo'da kimlerin uzun bir Amerikan kadının pembe kovasında sattığı donutları almayacağını biliyor musun?" diye sordular. Ve ben, (Gülüşmeler) -- "haklısınız aslında." der gibiydim.
Sonra tüm rekabetleriyle, takım ve bireysel çalışmalarıyla tam bir Amerikan yolu izledim. Tamamen başarısız oldum, ama zamanla, kadınlar mallarını kendi yollarıyla satmayı öğrendiler. Ve pazar araştırması yapmaya başladılar ve manyok, muz cipsleri, sorgum ekmekleri gibi fikirlerle çıkageldiler, ve siz bilmiyorken, Kigali piyasasını köşeye sıkıştırmıştık, ve kadınlar ülke ortalamasının ¾'ü kadarını kazanıyorlardı. Ve bu güven artışıyla, "Gerçek bir fırın kurmanın zamanı geldi, öyleyse hadi boyayalım şunu." diye düşündüm. Kadınlar "Bu gerçekten çok iyi bir fikir." dediler. Ve ben "Hangi renge boyamak isterseniz?" dedim, ardından onlar "Sen seç." dediler. Ben de "Hayır hayır, ben dinlemeyi öğreniyorum. Siz seçin. Burası sizin fırınınız, sizin sokağınız, sizin ülkeniz -- benim değil." Ama bana bir cevap vermediler. Böylece haftalar birbirini kovaladı ve sonunda ben "Ee, maviye ne dersiniz?" dedim. Onlar da "Mavi, mavi, maviyi severiz. Hadi maviye boyayalım!" dediler. Böylece aralarındaki inatçılardan biri olan Gaudence'ı da yanıma alarak boya almaya gittim ve tüm boyaları, perde yapmak için gereken kumaşları fırına getirdik, ve boya gününde, hepimiz Nyamirambo'da toplandık, ve temizlik açısından fırını küçük bir Fransız fırını gibi maviyle beraber beyaza boyarız diye düşünmüştük. Ama açıkçası bir duvarı sabahki gökyüzü gibi maviye boyama fikri pek de hoş değildi.
Böylece, mavi, mavi, her şey mavi oldu. Duvarlar maviydi, pencereler maviydi, ön taraftaki kaldırım maviydi. Ve Aretha Franklin "S-A-Y-G-I" diye bağırıyordu, kadınlar göbek atıyorlardı ve küçük çocuklar boya fırçalarını almaya çalışıyorlardı, bu onların günüydü. Ve sonunda, sokağın karşısına geçtik ve yaptığımız şeye baktık, ardından, "Bu çok güzel." dedik. Kadınlar da "Cidden öyle." dediler. Ve ben "Bence renk de çok güzel." dedim, ve Gaudence hariç hepsi onaylar bir şekilde kafa salladı, Ben "Ne oldu?" dedim. "Bir şey yok." dedi, ve ben tekrar ne olduğunu sordum. Ve "Ee, güzel aslında, ama bilirsin, bizim rengimiz, esasında, yeşildir." dedi. (Gülüşmeler)
Ve ben dinlemenin sadece sabırla ilişkili bir şey olmadığını öğrendim, yaşamınıza hayır işleri yaparak devam ettiğiniz ve ömrünüzü buna bağladığınız zaman neyin kastedildiğini anlamanın oldukça zor olduğunu görüyorsunuz. Ve bu çoğu zaman, insanlar gerçekten sormadığı için oluyor, ve gerçekten sorduklarında, gerçeği öğrenmek istediklerini düşünmüyorsunuz. Ve böylece dinlemenin yalnızca beklemeyle ilgili olmadığını, daha çok daha iyi soru sormayı öğrenmekle ilgili olduğunu öğrendim.
Ve Kigali'de, bu iki şey yaparak iki buçuk yıl kadar yaşadım, ve bu hayatımdaki sıradışı bir dönemdi. Ve bana, bugün bizim için ve çalıştığım iş için çok önemli olduğunu düşündüğüm üç ders verdi. İlki, saygınlığın insan ruhu için zenginlikten daha önemli olduğuydu. Eleni'nin dediği gibi, insanlar gelir elde ettikçe, saygınlığın, şerefin temel taşı olan seçenekler de geliyor, Ama biz birer insan olarak, birbirimizi görmek de istiyoruz, dinlenilmek istiyoruz, ve bunu asla unutmamalıyız. İkincisi, geleneksel hayırseverlik ve yardımın yoksulluğun sorunlarını çözemeyeceği gerçeği.
Bence Andrew bu kısmı iyi anlattı, bu yüzden yalnızca pazarların yoksulluğun sorunlarını çözmeyeceğini düşündüğüm üçüncü noktaya geçeceğim. Evet, bunu bir iş olarak sürdürdük, ama birileri, çalışma, destek yönetimi ve stratejik tavsiyelerin de dahil olduğu yardımsever desteğini de karşılamalıydı ve, belki de en önemlisi, yeni bağlantılara ulaşım, ağlar ve yeni pazarlar. Alt seviyede yatırımın ve yardımseverliğin birleşimininin büyük bir rolü var. Ve büyük ölçekte, -- konuşmacıların bir kısmı sağlığın bile özelleştirilmesi gerektiği çıkarımına vardı. Ancak, kalp rahatsızlığına yakalanmış bir babanın ve ailesinin karşılayabileceği miktarı farketmesi, ve yardıma koşacak iyi bir arkadaşa sahip olması hakettiği şey değil. Ben tüm insanların karşılayabilecekleri ücretlerle sağlık hizmetine ulaşabilmeyi hakettiklerini düşünüyorum. Piyasanın bunu çözmemizde bize yardımcı olacağını düşünüyorum, fakat ortada bir yardımsever bileşenin olması lazım, yoksa ben, yaşamak istediğimiz türden toplumlar yaratabileceğimizi düşünmüyorum.
Ve bana altı sene önce Acumen Fonu'nu kurduran da bu düşüncelerdi. Bu, kar amacı gütmeyen, yoksullar için kurulmuş bir sermaye fonu girişimi. Aynı cümlede birkaç tezat kullandığımın farkındayım. Esasen bireylerden, kurumlardan ve derneklerden vakıf fonu topluyor, ve sonra biz dönüp dolaşıp hem kar amacı gütmeyen hem de kar amacı taşıyan; Güney Asya ve Afrika'da yaşayan az gelirli insanlara, kendi seçimlerini yapabilmeleri için; karşılanabilir sağlık, mesken, enerji ve temiz su hizmetleri götüren kurumlara sermaye ve avans veriyoruz. 20 farklı girişime 20 milyon dolar civarında bir yatırım yaptık, yaklaşık 20,000 kişilik istihdam sağladık. ve yardımımız olmadan karşılayamayacak insanlara onlarca milyon dolarlık servis sağladık.
Size iki hikaye anlatmak istiyorum. İkisi de Afrika'dan. İkisi de kendini hizmet sektörüne adamış ve piyasayı bilen girişimcilere yaptığımız yatırımlar hakkında. İkisi de toplum sağlığının ve girişiminde yaşıyor, ikisi de, üretici oldukları için, doğrudan işler üretiyor, dolaylı yoldan gelir üretiyor, çünkü onlar sıtma sektöründeler, ve Afrika sıtma yüzünden yılda yaklaşık 13 milyar dolar kaybediyor. Ve insanlar sağlıklarına kavuştukça, onlar da zenginleşiyor.
İlkinin adı Gelişmiş Biyo-Atık Limited Şirketi Bu, 7 yıl önce olağanüstü girişimci Patrick Henfrey ve onun üç iş arkadaşı tarafından Kenya'da kurulan bir şirket. Bu girişimciler, Kenya'da son 30 yılda gelişen tarım sektöründeki iniş-çıkışları yaşamış tecrübeli çiftçiler. Şimdi, bu bitki bir Artemizya bitkisi, sıtmaya karşı en iyi tedavi sağlayan artemisinin ana bileşeni. Uzak Doğu'ya ve Çin'e özgü bir bitki, fakat sıtmanın Afrika'daki yaygınlığını göz önünde bulundurarak Patrick ve ortakları "Hadi onu buraya getirelim," çünkü yüksek katma değerli bir ürün bu." dedi. Çiftçiler darıdan aldıkları verimin 3-4 katını alıyorlar.
Ve böylece, sabırlı sermayeyi kullanarak -- önceden piyasa gelirlerinin altında kalan ve uzun vadeli elde tutulabilecek ve yönetimsel, stratejik yardımlara karışarak gidebilecek para-- 7,500 çiftçiden alım yapabilecek bir şirket kurdular. Bu şirket 50,000'e yakın insanı etkiledi. Ve bence birkaçınız ziyaret etmiş olabilir -- bu çiftçiler onlara kendilerine yeterliliklerini arttırmakta yardım eden KickStart ve TechnoServe adlı iki şirket tarafından destekleniyorlar. Satın alıyorlar, kurutuyorlar ve Coartem üretmek için gerçek ilgiye sahip Novartis'in sabırlı sermayesi tarafından bir parçası satın alınmış bu fabrikaya getiriyorlar. Acumen ABE ile geçtiğimiz bir buçuk yıldır çalışıyor, ikisi de yeni bir iş planı arayışında, ve genişleme göründüğü kadarıyla, yönetim desteği ve ön protokol yapma yardımları ile sermaye arttırımı hakkında. Ve ben sabırlı sermayenin ne anlama geldiğini duygusal olarak geçen ay anladım. Çünkü şirket tam da tarihinin en büyük nakit krizinin içerisindeyken, şirketin ürettiği ürünün Coartem üretmek için dünya standartlarında olduğunu kanıtlamasına 10 gün kalmıştı.
Tanıdığımız tüm sosyal yatırımcıları çağırmıştık. Şu an, bu sosyal yatırımcılardan birkaçı Afrika'ya karşı gerçekten ilgililer, ve tarımın önemini anlıyorlar, ve hatta çiftçilere yardım da ettiler. Ve ABE'nin gitmesi durumunda, tüm bu 7,500 işin de yok olacağını anlattığımızda bile, bazen ticari-sosyal arasındaki bu zıtlaşmayla karşı karşıya kalıyoruz. Ve şu an tam da bu ikisinin nasıl kaynaştırılabileceği hakkında daha yaratıcı bir şekilde düşünmemizin zamanı Acumen bir değil iki köprü anlaşması yaptı, ve iyi haber: dünya standartlarının gerekliliklerine gerçekten uydu, ve şu an bir sonraki kademeye geçmek için 20 milyon dolarlık bir bölümü kapatmaya çok yakınlar, ve bence bu Doğu Afrika'nın en önemli şirketlerinden biri olacak.
Bu Samuel. Bir çiftçi. Babası onu çağırdığında ve Artemisia'dan, onun kar marjının yüksekliğinden bahsettiğinde, aslında Kibera varoşlarında yaşıyormuş. Ve böylece çiftliğe dönmüş, ve, uzun lafın kısası, şu an ekilmiş 7 arazileri var. Samuel'in çocukları özel okulda, ve o, bölgedeki Artemisia üretimine giren diğer çiftçilere yardım etmeye başladı -- saygınlık zenginlikten çok daha önemli.
Bir sonrakini çoğunuz biliyor. Onun hakkında 2 sene önce Oxford'da konuşmuştum, ve birkaçınız, Doğu Afrika'daki en büyük, esaslı şirketlerden biri olan A'dan Z'ye imalatı ziyaret etti. Bu da, girişimle esenliğin buluşmasında yaşayanlardan biri. Ve bu gerçekten işe yaramış bir özel-genel çözümün gerçek hikayesi. Japonya'da başlamış. Sumitomo esasen polietilen-temelli lifi organik böcek zehiriyle doyurmaya dayalı bir teknoloji geliştirmiş, ve böylece sıtmaya karşı, beş yıl dayanacak ve tekrar döşenmesine gerek kalmayacak bir böcek-savar yatak ağı üretilmiş.
Hastalık taşıyıcılarını öldürebilirmiş, ama Artemisia gibi, sadece Doğu Asya'da üretiliyormuş. Ve bir sosyal sorumluluk olarak, Sumitomo "Neden bunu Afrika'da, Afrikalılar için üretebilip üretemeyeceğimizi denemeyelim?" demiş. UNICEF öne çıkmış ve "Çarşafların büyük bir kısmını biz alırız, ve küresel fonun bir parçası olması ve BM'nin hamile kadınlara ve çocuklara karşı sorumluluğu adına geri veririz." demiş. Acumen sabırlı sermayeyle buraya geldi, ve biz de Afrika'da ortaklık kurabileceğimiz girişimcileri tanımasında yardımcı olduk, ve Exxon başlangıç için gereken reçineyi sağladı.
Girişimci aradığımız sırada, A'dan Z'ye üretim yapan şirketler arasında Anuj Shah'dan daha iyisini bulamazdık. 40 yıllık bir şirket, üretimden anlıyorlar. Sosyalist Tanzanya'dan kapitalist Tanzanya'ya geçişi yaşamış, ve gelişmeye devam etmiş. İlk karşılaşmamızda 1,000 civarında işçisi vardı. Ve böylece, Anuj, yardım kuruluşuyla edinilen kamu yararı adına sıtmayla savaşmak için gereken. girişimcilik riskini almış oldu.
Ve uzun lafın kısası, şu ana kadar iyi iş çıkardılar. İlk yılımız olan 2003'te ilk ağımızı piyasaya sürdük. İşimizi görecek miktarın yılda 150,000 ağ olduğunu düşünüyorduk. Bu yıl, şu an yılda 8 milyon ağ üretiyorlar, ve %90'ı vasıfsız kadın işçi olan 5,000 kişi istihdam ediyorlar. Sumitomo'yla beraber riskli bir girişim içerisindeler. Ve bu yüzden, hem Afrika için bir girişim olması açısından, hem de toplumsal yarar olması açısından, bunlar gerçek başarılar.
Ama eğer gerçekten fakirliğin sorunlarını çözmeye çalışıyorsak, bu hikayenin sadece yarısı, çünkü uzun süreli sürdürülebilir değil. Tek ve büyük bir müşterisi olan bir şirket bu. Ve kuş gribi kapıyı çalarsa ya da benzer bir sebep olursa, dünya sıtmanın artık öncelik olmaması gerektiğine karar verir, herkes kaybeder. Ve böylece, Anuj ve Acumen özel sektörü denemeyi düşünmeye başladı, çünkü yardım kuruluşunun yaptığı varsayıma göre, Tanzanya gibi bir ülkede, nüfusun %80'i günde 2 dolardan fazla kazanıyor. Bu maddelerin üretim süreci 6 dolar tutuyor, ve dağıtım için ayrıca 6 dolar daha gerekiyor, yani serbest piyasada satılan bir ağın piyasa fiyatı 12 dolar civarında oluyor. Birçok insan bu ücreti ödeyemiyor, öyleyse hadi şunu bedava verelim? "Galiba bir seçenek daha var..." "...Hadi piyasayı elimizdeki en iyi geribesleme aracı olarak kullanalım ve..." "...insanların ne kadara bunları alabileceğini bu şekilde anlayarak, onlara seçim saygınlığı verelim..." "...Yerel dağıtım ağı oluşturmaya geçebiliriz..." "...ve aslında, bu kamuya daha aza mal olabilir." dedik.
Ve böylece A'dan Z'ye sabırlı sermayenin ikinci adımına geçiş yapmış olduk, bağış olduğu kadar da borç, A'dan Z'yenin fiyatlandırmayla oynayabilmesi ve pazarı dinleyebilmek, bir sürü şey bulabilmek için. İlk, insanların farklı ücretler ödeyeceği, ama çok sayıda insan ağ başına bir dolar verecek, ve onu almak için bir karara varacak. Ve onları dinlediğinizde, sevdikleri ve sevmedikleri şeyler hakkında da söyleyecek bir sürü sözleri var. İşe yarayacağını düşündüğümüz kanallar işe yaramadı. Ama izin verilen bu yineleme ve deney sayesinde, sabırlı sermaye sayesinde, ağ başına bir doların dağıtım için, bir doların da satın almak için özel sektörde yeterli olabileceğini keşfettik. Yani sonra, prensip açısından, pazarla başladığınızda, bir seçeneğimiz var. Ağ başına 12 dolar vermeyi seçebilir ve müşteriye hiç para ödetmeyebiliriz, ya da o paranın en azından bir kısmını, bir ağa karşı bir dolar biçerek deneye harcayabilir ücretlendirerek ve bir ağa karşı bir dolar değer biçerek, deneye harcayabilir, insanlara seçim saygınlığı verebilir, ve zamanla kendi kendine yetebilecek hale gelecek bir dağıtım sistemi oluşturabiliriz.
Böyle konuşmalar yapmaya başlamamız lazım, ve bunu yapabilmek için piyasayı kullanmaktan daha iyi bir yol olduğunu sanmıyorum, ancak diğer insanları konuya ilgili kılmak da gerekli. A'dan Z'ye yi her ziyarete gidişimde, ninem Stella aklıma gelir. Dikiş makinelerinin başında oturan kadınlara çok benzerdi. Avusturya'da bir çiftlikte, sefalet içerisinde ve iyi bir eğitim alamayarak büyüdü. Çimento nakliyeciliği yapan dedemle tanıştığı ABD'ye taşındı, ve 9 çocukları oldu. Üçünü henüz bebekken kaybettiler. Ninem verem olmuştu, ve saati 10 sente gömlek diktiği dikiş dükkanında çalıştı. O, A'dan Z'ye'de gördüğüm birçok kadın gibi, çok çalışmış, acı çekmenin ne olduğunu anlamış, Allah'a derin bir inanç beslemiş, çocuklarını sevmiş ve hiçbir sadakayı kabul etmemişti. Ama pazaryeri gibi bir imkanı olmuştu, ve edinilebilir sağlık ve eğitime ulaşabilme güvencesinin sağlanabildiği bir toplulukta yaşamıştı, çocukları ve torunları, gerçek amaçları ve gerçek hayalleri takip ederek yaşayabiliyorlardı.
Kardeşlerime ve kuzenlerime bakıyorum, -- dediğim gibi, bizden çok var -- ve öğretmenler, müzisyenler, yatırım fonu yöneticileri, tasarımcılar görüyorum. İnsanların arzularını gerçeğe dönüştüren bir kız kardeş. Ve benim arzum, bu kadınları gördüğümde, bu çiftçilerle tanıştığımda, ve bu kıtanın tümünde her gün çok çalışan insanları düşündüğümde, onların bu fırsat duygusuna ve imkana sahip olmaları, ve onların çocuklarının da o büyük amaçları yaşayabilmeleri için, hizmetlere ulaşım imkanları olması ve buna inanabilmeleri. Bu o kadar zor olmamalı. Ama bize düşen bir sorumluluk şu ki, basmakalıp varsayımları gerçekten reddetmek, ve ideolojik sınırlarımızdan kurtulmak. Bunun yolu başarı için kurulduğu kadar hizmet için de kurulan girişim örneklerine yatırım yapmaktan geçiyor. Kollarınızı iki taraftan da genişçe açmanızdan, ve karşılık olarak, hesap sormanın ve hesap vermeye hazır olmanın yanında bir miktar sevgi beklemenizden de geçiyor. Ve en ama en önemlisi, zengin de olsak fakir de olsak, Afrikalı da olsak başka bir yerden de olsak, bölgesel de olsak dağınık da olsak, sağcı da olsak solcu da olsak, bu iş birbirimizi gerçekten dinlemeye başlamak için cesaret ve sabır gerektiriyor. Teşekkür ederim. (Alkış)