Sizlere bugün iki hikayeden bahsedeceğim. Bir tanesi, market bazlı fiyatlandırmayı talebi etkileyecek şekilde nasıl kullanacağımız ve kablosuz teknolojileri, ulaşım alanındaki giderlerimizi yüksek oranda düşürmede nasıl kullanabileceğimiz. Eğer doğru kablosuz teknolojiyi seçersek, bu ekonomiyi geliştirecek yeni bir değer yaratmamızı sağlar. Ve diğer sektörlerde de karbondioksit salınımını düşürür.
Ben gerçekten korkmuş durumdayım. Karbondioksit salınımını 10-15 yıl içerisinde yüzde 80 düşürmeliyiz. eğer bunu yapmazsak dünyamıza yıkıcı etkileri olacak. Ve ben bunu burada sizlere anlattığım için gerçekten hayretler içerisindeyim. Yıkıcı etkiler nedir? 3 derecelik hava sıcaklığı değişimi, dünyadaki canlı türlerinin yüzde 50'sini yok edecek. Bu film değil. Bunlar gerçekler. Ve ben gerçekten endişeliyim, çünkü insanlar arabalar hakkında konuştuklarında, -- ve arabalar hakkında biraz bilgiye sahibim -- medya, politikacılar ve buradaki insanlar şunu düşünmeye başlıyorlar: "o zaman benzin tassarruflu arabalar kullanalım". Eğer bugünden başlamış olsak bile benzin tasarruflu arabalar fosil yakıt ihtiyacımızı yüzde 4 düşürecek. Bu yeterli değil.
Ama şimdi daha huzur verici şeyler hakkında konuşacağım. Etkiliyici değişiklikler yapabileceğimiz bazı yollar mevcut. Bu yüzden, 7 yıl önce kurduğum Zipcar şirketi, araba paylaşımı olarak da varsayabileceğiniz bir şey yapıyor. Arabaları kalabalık kentsel alanlarda park ediyoruz, Zipcar üyeleri de kendi arabalarını kullanmak yerine bu arabaları saatlik ve günlük olarak kiralıyorlar Zipcar kullanmak nasıl hissettiriyor? Bunun anlamı, ihtiyacım ne kadarsa o kadar ödüyorum. Saatlerce boşta kalan arabaya para ödemiyorum. Bu yapacağım belirli bir gezi için araba kullanabilmemi sağlıyor. Bir kadın bir gün için MinıMia'yı rezerve edebilir. Ben müşterileri göreceğim zaman BMW rezerve edebilirim. Surf yapmaya gideceğim zaman Toyota Element rezerve edebilirim.
Ve bence bir diğer dikkat çekici şey ise, araba sahibi olmanın en iyi hali budur. Bu sadece arkama yaslanıp aradığımda ulaştığım, dünyadaki 7 şehirde binlerce arabaya sahip olmak demek değil, bakım yaptırmak, Allah korusun arıza, tamir vs. gibi şeylerle de uğraşmayacağım demek oluyor. Annenin sana hiç bir zaman sahip olamazsın dediği arabaya sahip olmak gibi bir şey. Güzelliklerine sahip oluyorsunuz, kötü yanlarına değil.
Bunun sosyal sonuçları neler? Zipcar'ın şu an 100,000 üyeye sahip olması bunun bir sosyal sonucu. Bu üyeler şu anda 3,000 arabayı kullanıyor ve 3,000'i de park halinde. Şehir sakinleri yılda 12,000 mil yol katedeceklerine, sadece 500 mil katediyorlar. Peki mutlular mı ? Şirketi kurduğumdan beri kendini sürekli ikiye katlıyor. Ya da daha fazlası. İnsanlar bu şirkete bayılıyorlar ve bu çok iyi. Ve biliyor musunuz? Bunu seviyorlar. Peki, bu insanlar yılda 12,000 mil yapacakları yerde nasıl olur da 500 mil yapıyorlar? Bunun sebebi ücretler, "Saati 8-10 dolar ve günlüğü ise 65 dolar. Eğer dondurma almaya gideceksem, sadece bir dondurma için 8 dolar vermeyi ister miyim? Ya arabasız giderim, Ya da başka bir iş için dışarı çıktığımda alırım." İnsanlar, fiyatları düşünerek farklı davranmaya başladılar.
Belirtmek istediğim son nokta ise, teknoloji olmadan Zipcar gerçekleşemezdi. Teknoloji olmasaydı, "30 saniyede arabayı rezerve et, al ve kullan" biraz abes olurdu. Ve benim açımdan, servis sağlayıcısı olarak, işlem ücretini herhangi bir şey olsaydı, 1 saatte araba ayarlamak mümkün olmazdı. Kablosuz teknoloji olmadan, bu hiçbir zaman gerçekleşemezdi.
İşte size başka bir örnek: GoLoco şirketi-- 3 haftaya kadar bu şirketi başlatıyorum-- araba paylaşımı için yaptığım şeyi yolculuk paylaşımı için yapacağım. Bu Amerika'daki bütün insanlar için geçerli olacak. Bugün, yapılan seyahatlerin %75'i sadece tek kişilik, ama iş seyahatlerinin %12'si şu an için yolculuk paylaşımlı. Öyle düşünüyorum ki, sosyal ağları ve online ödeme sistemlerini kullanarak, insanların yolculuk paylaşımı hakkındaki görüşlerini tamamen değiştirebiliriz ve seyahatlerimizi daha verimli kılabiliriz.
Dahası, geleceği hayal ediyorum, insanlar, seyahatleri başkalarıyla paylaşmanın inanılmaz bir sosyal olgu olduğunu düşünüyor olacaklar. Sizler TED'in nasıl başladığını biliyorsunuz. Başka TEDster'lar ile takılarak. Ne kadar harika! Neden başkasını almadan sadece kendiniz araba kullanırsınız? Alışverişe mi gidiyorsunuz? Komşunuzla birlikte gidin, sosyalleşmek için bir fırsat! Biliyor musunuz, bu bizim seyahat hakkındaki düşüncelerimizi değişterecek ve ayrıca, bence, bu hareket özgürlüğümüzü artıracak. Bugün nereye gidebilirim ve bunu kiminle yapabilirim? Bu tip şeyler, düşüneceğiniz ve dikkate alacağınız şeyler.
Ve sosyal faydaları: tek kişi yolculuk oranı, söylediğim gibi, yüzde 75; bunu yüzde 50'ye çekebileceğimizi düşünütorum. Böylece park ihtiyacı, trafik sıkışıklığı, CO2 salınımı tabi ki de düşecek. Son olarak, bu iş kablosuz teknoloji ile devreye sokulabilir. Ayrıca, insanları bunu yapmaya iten şey sürüş maliyetidir. Ortalama bir Amerikalı gelirinin %19'unu arabası için harcar, bu maliyeti düşürmeleri konusunda üstlerinde bir baskı var, bundan başka bir çıkış yolu da bugün için yok.
Bunun son bir örneği ise Londra'da epeyce ünlenmiş olan "tıkanıklık fiyatlaması"dır. Yoğunluğu bilinen yollarda yolculuk yapan insanlardan prim alıyorlar. Londra'da, tıkanıklık fiyatlamasını hayata geçirdikleri gün, bir gecede yoğunluk %25 oranında azaldı, ve bu ilk başlandığı günden bu yana 4 yıl boyunca sürdürüldü. Peki, insanlar bu sonuçtan memnunlar mı? Ken Livingstone tekrar seçildi. Tekrar gördük ki, insanların sürüş alışkanlıklarını azaltma istemelerinde "ücret" müthiş bir rol oynuyor. 1970'den bu yana katettiğimiz yolu üçe, 1982'den bu yana ikiye katladık. Bu sistemde büyük bir gevşeklik var; doğru bir fiyatlandırma ile bunu tersine çevirebiliriz.
Tıkanıklık fiyatlaması, dünyadaki her büyük şehirde tartışıldı. Ve yine kablosuz ile hayata geçirildi. Londra'nın çevresine, gişeleri açıp-kapamak için bilet kulübeleri koymuyorsunuz. Tıkanıklık fiyatlaması aslında, yol fiyatlandırması dediğimiz şey için bir teknolojik ve psikolojik bir denemedir. Yol fiyatlandırması ulaşmak zorunda olduğumuz bir nokta, çünkü bugün arabalarımızın bakımı, yıpranma ve aşınmaları için benzin vergileri ödüyoruz. Yüksek benzin-tasarruflu araçlarımız oldukça, bu benzin vergilerine ödeyeceğiniz tutarı düşürecek, böylece insanları katettikleri yola göre vergilendireceksiniz. Tıkanıklık fiyatlanması bunun teknolojisinin etkisi neyse yol fiyatlanmasında da aynısı olacak.
Neden çok fazla yolculuk ederiz? Araba ile yolculuğun maliyeti ucuz ve bu yüzden çok kullanıyoruz. Bunu daha iyi bir pazar ? Buna sahip olursak, ne kadar km yapacağımıza, yolculuğun çeşidine nerede yaşayacağımız ve çalışacağımıza biz karar vereceğiz. Ve kablosuz teknolojileri bu gerçek zamanlı döngüyü mümkün kılacaklar.
Şimdi, hikayemin ikinci kısmına geçmek istiyorum, bu ise : bizler tıkanıklık fiyatlaması uygulamasını yapmaya ne zaman başlayacağız? Yol fiyatlandırması geliyor. Bizler ne zaman yapacağız? Yoksa bunun için 10-15 yıl bekleyecek miyiz? Ya da bunu yapmak için gerekli politik iradeye 2 yıl içinde ulaşacak mıyız? Çünkü, bu bizim alışkanlıklarımızı bir gecede değiştirecek bir araç.
Ne çeşit bir kablosuz teknoloji kullanıyor olacağız? İşte bu benim vizyonum. Sayısal uçurumları aşmamızı, acil durumlara cevap vermemizi, trafiği ilerletmemizi, ekonomik büyüme için yeni bir itiş sağlayacak ve CO2 salınımını her sektörde düşürmemize yardımcı olacak bir araç var. Ve işte bu "The Graduate" dan bir sahne. Bu anı hatırladınız mı? Sizler yakışıklı genç delikanlı olacaksınız ve ben de bilge iş adamı olacağım. "Sana bir kelime söylemek istiyorum, sadece bir kelime" "Evet, efendim? "Dinliyor musun?" "Evet" "Eş düzeyde, ad hoc, kendini ayarlayan kablosuz ağlar" (Gülüşmeler) Bunlara örgüsel ağ deniyor. Bu ağda, her aygıt katkıda bulunuyor ve ağ genişliyor ve sanırım siz bunun hakkında biraz bilgi sahibisiniz.
Size birkaç örnek vereceğim. Alan Kay'dan bugün dinleyeceksiniz. Bu laptoplar, ne zaman bir çocuk onları açsa, bu bilgisayarlar sınıftaki, okuldaki, kasabadaki her bir çocuk ile iletişime geçecekler. Peki bu iletişim sisteminin maliyeti nedir? Aylık sıfır dolar. Başka bir örnek; New Orleans'dan, video kameralar bu ağ ile destekli böylece her biri şehirdeki Fransız semtinde olan suçları gözetleyebilecek. Fırtına olduğunda, ayakta kalan tek iletişim sistemi örgütsel ağ sistemiydi. Gönüllüler hücum etti, bir çok aygıtı bağladılar ve sonraki 12 ay boyunca New Orleans'da kablosuz olarak çalışan tek ağ örgütsel ağlardı.
Başka bir örnek: Portsmouth, İngiltere'den 300 otobüsü örgüsel ağ erişimli yaptılar ve bu küçük terminallere konuşuyorlar. Terminale bakabilir ve bineceğiniz otobüs şu anda sokağın neresinde ve ne zaman gelecek görebilir ve ona göre biletinizi alalirsiniz. Hepsi, örgütsel ağ erişimli. Aylık iletişim maliyeti ise: sıfır. Örgütsel ağların güzelliği; Çok ucuza bu aygıtlara sahip olabilirsiniz. Sıfır devam eden iletişim maliyetiyle. Hızlı ölçeklenebilir ağ; daha ekleyebilirsiniz, Katrina'da olduğu gibi, ya da çıkarabilirsiniz -- iletişime devam edebildiğimiz sürece. Bunlar dayanıklılar; artıklıkları merkezi olmayan tasarımın içine eklenmiş durumda.
Öyleyse zayıflığı nedir? Washinghton'da kimse bunun hayata geçmesi için lobi yapmaz-- ya da belediyelerde, bütün şehri bu kablosuz ağ ile donatmak için-- çünkü, bunların devam eden iletişim maliyetleri sıfır. Böylece sizlere bu örgütsel ağ adalarından örnekler verdim ama ağlar sadece büyük olduklarında ilgi çekici hale gelirler.
Öyleyse nasıl büyük ağlar kurabiliriz? "The Graduate" için tekrar hazır mısınız? Bu sefer sizler yine genç ve yakışıklı delikanlıyı oynayacaksınız ama ben seksi kadın olacağım. Bunlar filmdeki bir sonraki iki replik. "Onu nerede yaptınız?" "Arabasının içinde" Bilirsiniz, bu fikre kapıldınız mı... (Gülüşmeler) bir düşünün bizim bu aygıtlardan Amerika'da ki her arabaya koyduğumuzu. Ülke genelinde, ücretsiz kablosuz iletişim sistemine sahip olabiliriz. Sanırım, bunun hakkında düşünmenizi istiyorum.
Peki, bu neden geçekleşecek? Çünkü, tıkanıklık fiyatlaması getireceğiz yol ücretleri getireceğiz, benzin vergileri yol ücretlendirmesine dönüşecekler. Bu tip şeyler olacak. Kullanacağımız kablosuz teknolojisi nasıl olacak? Belki kaliteli olanı kullanmalıyız. Ne zaman bunu yapacağız? Belki de bunun gerçekleşmesi için 10-15 yıl daha beklememeliyiz. Daha erken bir tarihe almalıyız.
Ben, eyaletler arası kablosuz internet, kablosuz örgütsel ağ sistemi kurmamızı ve bu sistemin açık standartları olan, herkesin erişimine açık bir sistem olmasını isterim. Şu anda ulaşım sektöründe, bu kablosuz aygıtları oluşturuyoruz-- sanıyorum sizler Fast Pass ve Easy Lane'e sahip olabilirsiniz-- bunlar kapalı bir ağda olan tek amaçlı aygıtlar oluyorlar. Amacımız nedir? Yol kontrolü ya da yol fiyatlandırması yaparken, sadece birkaç veri bitini transfer ediyoruz. Bu inanılması güç aşırı kapasiteye sahibiz. Böylece, ülke genelinde süre giden kablosuz sisteminin maliyeti düşük aletlerini oluşturabilir. Ülke çapında dayanıklı bir iletişim sistemine sahip olabiliriz. Tüm sektörlerde verim sağlayacak bir alete sahibiz. Bir yerden bir yere bilgi aktarım maliyetinin sıfıra yakın olduğunda neler olabileceğini bir düşünün. Bu aletle ne yapabiliriz: ekonomi için bir motor oluşturabiliriz. Bilgi ücretsiz olmalı, ve bilgiye erişimde ücretsiz olmalı, ve biz insanları karbon ürettikleri için vergilendirmeliyiz.
Bence bu Eyaletler Arası Otoyolu Kanunu'ndan daha etkili bir araç, bunun elektriklendirme kadar önemli ve ekonomiyi dünya çapında değiştirecek bir şey olduğunu düşünüyorum. Bana kalsaydı, açık standartlı ve açık kaynaklı versiyonuna sahip olmayı isterdim. Bu açık kaynak versiyon şu demek -- harika bir iş çıkarırsak -- bütün dünya da hemen kullanılmaya başlayabilir. Daha önceki düşüncelerimden birine geri dönersek, Bir hayal edin, Lagos'taki her bir otobüsü bu örgütsel ağın bir parçası olarak. Bu sabah ki Larry Brilliant'ın TEDTalk ödülüne katıldım. -- harika bir ağ -- Tüm bunları yapabilecek, bu ağların içine konulabilen açık kaynak örgütsel ağ iletişim aygıtının var olduğunu bir hayal edin. Eğer bu küçük şeyin ücretsiz olacağına inanabilirsek, bunu gerçekleştirebiliriz. Milyonlarca dolar kazanabiliriz, ama iletişimin bu küçük parçası açık kaynak olmalıdır.
Öyleyse, bu kabusu kontrol altına alalım; benzin vergilerini derhal yürürlüğe koyalım; bu kablosuz ağ ile eyaletler arası geçişte yol ücretlendirmesi koyalım örgütsel ağın açık standartlarla herkesin erişimine açık olması sağlayalım ve tabii ki bunun kullanımını da Teşekkürler. (Alkışlar)