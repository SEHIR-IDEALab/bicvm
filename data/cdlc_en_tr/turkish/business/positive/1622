Belli ki kontrol dışına çıkmış liderlerimiz ve kamu görevlilerimiz var. Anlaşılmaz faturalar yazıyorlar. Ve o faturalardan belki 40.000 sayfa tamamen karma karışık, hayatımıza olumsuz etkisi olan düzenlemeler çıkıyor. Irak'dan veya Vietnam'dan gelen eski bir askerseniz, imtiyazlarınızı almak için bir dünya kağıt işiyle uğraşıyorsunuz. Küçük çaplı bir iş kredisi almaya çalışıyorsanız, yine bir dünya kağıt işiyle karşılaşıyorsunuz.
Bu konuda ne yapacağız? Ben "sadeliği", netliğe, şeffaflığa ve empatiye, -iletişimde insanlığı inşa etme- olarak tanımlıyorum. 30 yıldır sadeleştiriyorum. Reklamcılık ve dizayn işlerinden geliyorum. Benim odak noktam sizleri anlamak, menfaatinizi korumak için hükümet ile nasıl ilişkiye girdiğinizi, kiminle iş yapacağınıza karar vermek için şirketler ile nasıl ilişkiye girdiğinizi, ve markaları nasıl gördüğünüzü anlamak.
Başkan Obama dedi ki: "Neden bir sayfalık, sade bir İngilizce ile hazırlanmış tüketici kredisi anlaşması yapamadığımızı anlayamıyorum." Ben de kendimi bir odaya kilitledim, içeriği buldum, belgeyi hazırladım ve sade bir İngilizce ile yazdım. Ve de belgeyi ülkenin ileri gelen iki tüketici kredisi hukukçusuna kontrol ettirdim. Bu gerçek bir belgedir. Bir adım daha ileri gittim ve dedim ki, "Neden bu sıkıcı hukukçulara takılıp kaldık ve neden sadece kağıt belgeler var? Her şey online olsun."
Bazı insanların hesaplama için yardıma ihtiyacı olabilir. Harvard Business School ile çalışırsanız, minimum ödeme konusunda bu örnek ile karşılaşırsınız. Bir yemek için 62 dolar harcadığınızda, eğer ödeme sürenizi uzatırsanız, bir süre sonra mimimum ödeme miktarının 99 dolar 17 sent olduğunu görürsünüz. Buna ne dersiniz? Sizce bankanız bunu insanlara gösterecek midir? Ama bu işe yarayacaktır. Hesaba dayalı yardımlardan daha etkindir. "Limit fazlası" gibi terimlere ne demeli? Belki biraz gizli bir şey. Durum içinde açıklayın. İnsanlara ne demek
olduğunu söyleyin. Bunu sade İngilizceye yerleştirdiğinizde insanlara bir yol bulmaları, insanları o durumdan kurtarabilecek ve kendilerini riske atmayacakları bir yol bulmaları için kurumları zorluyorsunuz. Sade İngilizce içeriği değiştirmek ile ilgilidir. Ve en gurur duyduğum şeylerden biri IBM için yapılan bu anlaşma. Bu bir kılavuz, düzenleme. IBM'in de sorumlulukları var sizin de sorumluluğunuz var. İş dünyasında memnuniyetle karşılandı.
Ve bugün belirtmemiz için bazı iyi haberler var. Her yıl 10 vergi mükellefinden birine IRS (Milli Vergi Bürosu)'ten bir uyarı geliyor. Gönderilen 200 milyon mektup var. Ellerinde bulunan bu tipik mektuplar oradan oraya yollanıyor, ben de sadelik laboratuvarımda inceledim, oldukça anlaşılamaz durumda. Belgenin kırmızı ile gözüken bölümleri anlaşılamayacak şekilde. IRS'in sade İngilizce ile hazırlanmış 1000 mektubunu inceledik yüzde 70'e tekabül ediyor. Laboratuvarda test edildiler. Ve ben bu belgeleri laboratuvarımda incelediğimde bu ısı-haritası her şeyin anlaşılır olduğunu gösteriyor. Ve IRS programın kullanımını hayata geçirdi.
(Alkışlar)
Sizlerin dikkatine sunmak istediğim şimdilerde gerçekleşmekte olan bir kaç şey var . Şu anda tüketiciyi finansal açıdan koruma ajansı hakkında ve sadeliğin nasıl uygulanması gerektiği konusunda bir çok tartışma var. Biz bunların hepsini karmaşıklık olarak görüyoruz. Netlik, şeffaflık ve empatiyi ulusal bir öncelik haline getirmek bence, bizim ve bu organizasyonun görevidir. Hükümetlere şu andaki gibi iletişim kurmalarına izin vermemize imkan yok. Anlaşılamayan ve gizli hükümleri olan anlaşmalar yapan şirketlerle iş yapmamıza imkan yok.
Öyleyse, dünyayı nasıl değiştireceğiz? Netlik, şeffaflık ve sadelik ulusal önceliğimiz. Teşekkür Ederim.
(Alkışlar)