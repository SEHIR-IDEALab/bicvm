Afrika'ya hoş geldiniz! Veya, eve hoşgeldiniz mi demeliyim? Çünkü, burası her şeyin başladığı yer, değil mi? Birkaç milyon yıl öncesine dayanan fosillere baktığımızda, bütün deliller şunu gösteriyor ki insan ırkı için yaşam, tam da burada başlamıştır. Önümüzdeki dört gün boyunca harika bir yolculuğa çıkacağız. Afrika'yla ilgili öyküler dinleyeceksiniz: Sonraki Bölüm. Konuşmacılardan harika öykü ve anektotlar. Ama, bunu bir anlığına tepetaklak etmek ve bir şeyleri gözler önüne sererek şüpheleri gidermek istiyorum. Afrika'yla ilgili duyduğunuz en kötü şey nedir? Mecazi anlamda sormuyorum bunu. Sizden samimi cevaplar istiyorum. Buyrun! En kötü olanı. Kıtlık. Yozlaşma. Daha fazla. Soykırım. AIDS. Kölelik. Yeter bu kadar.
Bunların hepsini duyduk. Ama şimdi, Afrika'nın duymadığımız bir hikayesi var. Bilmek istediğimiz ve olumlu yönlere değinen hikayeler. Konuşmamın bir bölümünde, bu kıtadaki yatırım olanaklarından bahsedeceğim. Hakikatle safsatayı; gerçekle kurguyu ayırmak için. Afrika'yı sizler için gerçek bir yatırım olanağına ve seçeneğine dönüştüren bu topraklar üzerinde olup bitmekte olan olaylara dair gerçek veri ve istatitiklere ulaşmak için. Başlayalım öyleyse; çünkü Afrika, bir dereceye kadar, bir dönüm noktasındadır. Sergilediği duruşu idare edişiyle ve kaderini kontrol edişiyle alakalı bir dönüm noktası. Ve bu dönüm noktaları, profesyonel iş hayatım boyunca odaklandığım şeylerin bir parçası ve bölümüdür. Ve her şey yaklaşık on yıl önce, McKinsey firmasının Johannesburg'da açtığı ilk Afrika ofisinde genç bir danışman olarak başladı.
Ve orada, Afrika'ya dair konularda ve dönüş noktasında bulunan Afrika firmalarını sadece Afrika'da değil dünya çapında en iyi yapmak adına, önde gelen CEO'larla birlikte çalıştık. Ama bu dönüşlere olan ilgim oluşmaya başladığında, Amerika'da işletme dalında yüksek lisansımı tamamlıyordum. Muhteşem bir telefon görüşmesiyle başladı. Arayan Rosabeth Moss Kanter di, Harvard İşletme Okulu gurusu ve profesörlerimden biri. Ve dedi ki, "Bir konuyu kaleme almak istiyorum, Euvin, ortak dünyaya hak ettiği dersi verebilecek bir kamu sektörü lideriyle alakalı bir konu." Ve akla gelen bu lider, Nelson Mandela idi. Çünkü Nelson Mandela, demokratik yollarla seçilen ve başa gelen ilk Güney Afrika başkanı olarak, karmaşa ortamında kayıp gidebilecek bir ülkenin durumuna şahit olmuştur. Ama o, ülkeyi pozitif bir döngüye soktu.
"Nelson Mandela: Değişimin Lideri" konusu, Rosabeth'in yeni kitabı olan "Güven" de geçen bir bölüm için araştırma konusunun parçası olmuştur. Ve bu kitap, New York Times da en çok satanlar listesine girdi ve Business Week dergisinin en çok satanlar listesinde ilk sırayı aldı. Sizlere bu hikayeyi anlatıyorum çünkü; sonradan, SABC Afrika'da yaptığım Afrika geneli bir programla ilgili görüşmede, bana şunu sordular: "Aldığın en önemli ders neydi ya da en çok neyi beğendin?" çünkü, böyle bir projenin parçası olmak büyük bir ayrıcalıktı. Bundan çıkarılacak ders Afrika oluşuydu ve olup bitenleri dünyanın geri kalanıyla paylaşmak için kullanılan Afrika öyküsüydü. ortak dönüşler için nelerin kriter olabileceğiydi. Afrika, bir başarı öyküsü olarak kullanılıyordu.
Geriye dönüş veya dönüşümle ilgili kişisel bir öykü paylaşmak istiyorum. Ve bu benimle alakalı. 1994'te, sırt çantama birkaç parça eşya koyup, üniversite kariyerimin ortasında bir yıl sürecek bir yolculuğa çıktım. Anne babamın tepkisini görmeliydiniz!
(Kahkahalar)
Ama çok geçmeden, kendimi, Güney Afrika'dan uzakta, taa kuzeyde, Mısır'da buldum. Ve en uzak yerleri arayıp buldum. Uğrak yerlerimden biri olan Siwa vahasına gittim. Siwa vahası birkaç yönüyle bilinir, ama orayı bilinir kılan en önemli şey Büyük İskender'in, kaderinin kendisine ne getireceğini öğrenmek için gittiği yer oluşudur. Ve efsaneye göre, İskender bu çölü kağnıyla geçmiş. Çıkan kum fırtınasında taburunun yarısı ölmüş. Ve mite göre, yanında, kendisini bekleyen harika geleceği müjdeleyen bir kahin varmış. Bu olay MÖ 300 de oluyor. Dolayısıyla, Afrika yıllarca sorulara cevap bulan bir yer olmuştur.
Şimdi Siwa hakkında hatırladığım şey, geceleri gökyüzünün büyüleyici görünümüdür. Siwa, hiçbir ışık kaynağı olmadan da, gökyüzüne baktığınızda doğal ışık kaynağı olmayan harika yerlerden biridir harika bir duvar süsü görebileceğiniz o harika yerlerden biridir. Hızlıca 2002'ye dönelim. Cambridge, Massachusetts'de, Sağlık hizmetleri Gelişim Konferansında oturuyorum. Aynı manzarayı görüyorum ama ters tarafından. Dünyayı gösteren bir uydu fotoğrafı. Bende bu kadar büyük etki yaratan da bu fotoğraftı, çünkü, bunu hiç unutmayacağım. O anı hatırlayacağım. Ve o fotoğrafta gördüklerimi sizlerle paylaşmak istiyorum. İlk gördüğüm, geceleyin tüm ihtişamıyla parlayan Kuzey Amerika'ydı. Sıcak bir his. Aydınlık.
Sonra da Afrika'yı gördüm. Deyim yerindeyse, "Kara Kıta". Afrika karanlık olabilir, buraya dair ileteceğim mesajı veren şey ise, karşı karşıya kaldığımız bir meydan okumaydı; aynı zamanda da bir fırsat. Afrika, kuzeyde, güneyde ve diğer alanlarda bulunan küçük noktalardan farklı olarak, karanlık olabilir, ama orada yaşayan milyonların kalbindeki parıltıyla bir ışık gibidir. Girişimci, dinamik ve ümit dolu insanlar. "Afrika'yla ilgili karanlıkta kalan tek şey, onu ihmal edişimizdir." diyen, coğrafyacı George Kimble'ydi. Öyleyse, gelin sunacak çok fazla şeyi olan bu harika kıtaya hakettiği önemi vermeye başlayalım.
Bakalım neler sunabiliyor. Afrika, Asya'dan sonra, en büyük ikinci kara parçasıdır. 900 milyonluk nüfusuyla en kalabalık ikinci kıtadır aynı zamanda. Aslında, Afrika o kadar büyük bir kara parçasıdır ki içine Amerika'yı, Çin'i ve tüm Avrupa'yı bile koysanız, halâ koca bir alan kalır. 1000 den fazla dile ev sahipliği yapar, başka bir tahmine göre 2000 dil hatta, 2000 in üzerinde dil ve lehçe. Ama diyebilirsiniz ki "1000 den fazla dil bulunan Afrika'ya yatırım yapın ve değişen bir şey olmayacaktır." Veriler ne diyor? Yatırımcı bir bankacı olarak, büyük pazarlarda oluşan çapraz bilgi ve değişim akışındayım. O yüzden, bu önemli işaretlerden, sinyallerden ve kıtayı çevreleyen değişim rüzgarlarından bazılarını sizlerle paylaşmak istiyorum.
Başlayalım o zaman. Ve yüksek seviyeden, makro faktörlerden başlayalım. Genelde, enflasyon oranları Afrika'da düşüktür. Çift haneli rakamlara ulaşan ülkelerdeki ilk işaret budur. Öyleyse bunlardan bazılarına bakarak başlayalım. Ben buna Z.M.N. demeti diyorum. Zambiya 2004-2006 arasında,%18 den %9 a düşen bir enflasyon oranına sahip. Mısır'da ise %16 dan %8.4 e inen bir oran var. Nijerya'da da benzer bir durum: %16 dan %8 e inen tek haneli bir enflasyon oranı. Daha etkileyici olan diğer ülkeler var: Güney Afrika, Morityus, Namibya, hepsi de tek haneli. Bu, öykünün sadece bir kısmı.Para birimlerinde de benzer bir durum var. aşırı istikrar döneminden geçen para birimleri. Ama bu sadece büyük resmi görmek. Defedilmesi gereken ilk inanış, Afrika'nın bir ülke olmadığı inancıdır. Tamamen uydurmaca.
(Alkışlar)
53 farklı ülkeden oluşmaktadır. Bu yüzden, "Afrika'ya yatırım" tanımlaması imkânsızdır. Bu çok anlamsız. Her ülkenin kendine has bir değer önerisi vardır. Afrika'da para kazanabilirsiniz de kaybedebilirsiniz de. Ama tabiki de fırsatlar vardır. Ve bugünkü konu da bu. Sözünü ettiğim bu fırsatlara değineceğiz. O zaman, ülkelere ve belirli materyal ve verilere göz atarak başlayalım. Emeka'nın bahsettiği gibi, geçenlerde, Amerika'daki Güney Afrika Ticaret Odası başkanlığına seçildim. Bunun için çok mutlu ve gururluyum çünkü, erişilebilecek mükemmel bir pozisyon. Buraya gelmek ve ticaret yapmak isteyen firmaların yarattığı eğilim ve hızdaki artışı hissetmek bile güzel. O yüzde, Güney Afrika hakkında konuşalım biraz. Ama her zaman konuştuğumuz şeylerden değil, oradaki altından, mineralden, birinci dünya altyapısından yani diğer kısımdan bahsedelim.
Mesela, Güney Afrika, geçenlerde, en iyi 1000 İngiliz firmasının kıyıdan uzak arama merkezleri için en iyi yer seçildi. Aynı dil, zaman çizgisi ve dahası.Mantıklı geliyor. Güney Afrika'ya gelen diğer manşetler ise: Bain Capital ve KKR oldu, finansal ortaklığın süper güçleri. Güney Afrika'da oldukça uğursuz bir manşet: "Geldiler." Peki ne için gelmişlerdi? Mal varlığı edinmek için. Bing Capital'in, büyük bir perakendeci olan Edcon'u ele geçirmesi, ekonomideki yerlerini almaya başladıklarının ispatıdır. Aslında bu uzun vadeli bir oyundur. Perakendeci olmaları, büyümekte olan bu orta sınıfın daha da büyüyeceğine ve piyasadaki canlılıkla tüketici harcamalarının devam edeceğine olan inancı artıran bir oyundur. Ama Afrika öyküsü ve benim asıl değineceklerim, Güney Afrika'nın ötesindedir, çünkü olup biten çok şey var. Hiç şüphesiz ki Nijerya da önemli bir nokta. Dört gün boyunca, meydan okumalarla uğraşan Nijerya'dan da sıkça bahsedeceğiz.
Goldman Sachs'in çalışmasında, ünlü BRIC raporunu görüyoruz. "The Next Eleven" isimli bu rapora göre, 2020 lerde, Nijerya, dünyadaki en iyi 10 ekonomi arasındaki yerini alacaktır. Bu bir yatırım fırsatıdır. Bir düşünün. Bankalarımızdan, yatırımcılarımızdan hiç kimse Nijerya'ya gitmeyi ciddi anlamda düşünüyor mu? Şimdiye kadar düşünmediyseniz, neden olmasın? Nijerya'da neler oluyor? Birkaç şey. Büyük pazarlar hususunda konuşmak istiyorum. Yine önemli işaretler var. Guarantee Trust Bank geçenlerde, Afrika dışı ilk eurobondu yayınladı ve Güney Afrika dahil edilmedi. Ama ilk eurobond olan uluslararası sermayenin kıyıdan uzakta, bilançosu dışında, üstelik öyle büyük destek de olmadan yükselişi ekonomi içindeki güven ortamının en büyük göstergesidir. Büyük bir destek olmadan kıyıdan uzakta sermaye toplayan bir Nijerya firması. Bu olacakların bir işareti yalnızca.
Petrol sanayisinde ise, Afrika, Amerika'nın petrol rezervinin %18 ini sağlarken, Orta Doğu yalnızca %16 lık bir paya sahip. Önemli bir stratejik ortaktır. Nijerya'ya bakacak olursak; günde 2.2 ile 2.4 milyon varil petrol. Kuveyt ve Venezüella ile aynı kategoridedir. Ama Afrika çok daha fazla dikkat gerektiren bir ülke. Emeka'yla aramızda bir konuşma geçti. "hammadde belası" denilen bu şeyden uzağa gitmek zorundayız. Çünkü bu ne petrolle ne de hammaddeyle ilgili. Afrika'nın gerçek anlamda güçlenmesi için, daha ileriye yönelmeliyiz, başka sanayilere.
Çabucak göz atalım şunlara, mümkün olduğunca çabuk bitirmek istiyorum bunları, çünkü saat aleyhimize işliyor, görebiliyorum. Başka ne ler olup bitiyor ? Mısır. Mısır ilk en büyük sanayi bölgesini açmak üzere, 2.8 milyarlık bir yatırım. Haberi birkaç hafta önce duyuldu. Akdenize yakın, İskenderiye'nin yanında, tekstil ve petrokimya. Singapur asıllı bir yönetim firması tarafından işletiliyor. Diğer sanayiler arasında, petrolden uzakta, endüstriyel bir büyük güç olmak istiyorlar.
Tarıma veya ormancılığa göz atalım. Neler olup bitiyor? Doğu Afrika Üretim Standardı uygulamasını geşen hafta Tanzanya'da başlattık. Organik üretim standartlarını belirlemek için, Doğu Afrika'da çiftçileri ve hissedarları da bir araya getiriyoruz. Daha iyi fiyatlar. Küçük çaplı çiftçiye de uyar, böcek ilacı yok, gübre yok. Fiyat artırmaya çalışan pazarlarla da uğraşılabilir bu sayede. Uganda'daki Yeni Orman Firması, ormanlarını yeniden ekip geliştiriyor. Bu neden önemli? Enerji ihtiyaçları karşılandığı ve elektriğe de ihtiyaç olduğu için, elektrik dağıtımı için direklere ihtiyacımız olacak. Ama işin güzel kısmına ise, Fosil yakıt tüketimine de başlayacaklardır. Nijerya'ya geri dönelim. Bankacılık sektörü büyük bir değişim süreci geçirmektedir, Sistemi güçlendirmek adına, 80 den fazla bankadan 25 e düştü. Ama neler oluyo orada? Ülkedeki bankalaşma oranı sadece %10. Nijerya, Afrika'da nüfusun en yoğun olduğu yerdir. 135 milyon insan, bir düşünün. Yalnızca 700 ATM var ülkede. Fırsat.
İletişim için de aynı durum geçerli. Kıtaya bir bütün olarak bakalım şimdi. Mesela, insanlar yollara bakıp diyorlar ki Angora'daki yolların %90 ı asfaltlanmaış. Bu bir sorundur. Ürünleri taşımak daha da pahalı. Malların fiyatları artıyor, enflasyon etkileniyor. Nijerya'da yolların %70i asfaltlanmamış. Zambiya'da bu oran %80. Genelde, yolların %50sinden çoğu asfaltlı değil. Bu bir fırsattır! Enerji ihtiyaçları da bir fırsattır. İşlerin büyük anlamda değiştiğinin işaretleri nelerdir peki? Afrika borsalarına bir göz atalım. "2005 te dünyada en iyi işleyen borsa hangisiydi?" diye sorsam, Mısır aklınıza gelir miydi acaba? 2005 te, Mısır borsası %145 in üstüne çıktı. Başka ülkelerde neler olup bitiyor peki? 2006 rakamlarına bakacak olursak, Kenya %60 ın üstünde. Nijerya %40 ın. Güney Afrika %20' lerde. Yüksek olanlar. Bunlar meydana gelen eğilimlerdir. Ama yatırım yapacağınız zaman, şu soru önemlidir: "Alternatif yatırımım nedir?"
Bugün Afrika'da küresel bir sermaye rekabeti var. Ve küresel sermaye agnostiktir, sadakati yoktur. Amerika'da bir sermaye çıkıntısı vardır ve anahtarı da gelişmeyi artırmaktır. Afrika'nın sağladığı şeyler ise, oyun çeşitliliği, ve ne yaptığının farkında olan yatırımcı için, gelişimi artırıcı fırsatlar ortaya çıkarmaktır. Diğer şeylerle karşılaştırıp önce Afrika'ya, sonra da diğer ülkelere baktığımızda, karşılaştırmalar önem kazanıyor. 10 yıl önce, Standard & Poors ve Moody's & Fitch's den çok büyük değerlendirme oranları alan çok az sayıda ülke vardı. Bugün ise 16 Afrika ülkesi ve büyümekte olanlar, çok büyük ülke oranlarına sahipler. Ne demek bu? Nijerya'yı ele alalım; Ukrayna ve Türkiye pazarında çift B eksi durumunda. Hemen bir kıyaslama yapalım. Küresel sermaye sahiplerinin yatırım kararlarında bel kemiğini oluşturacak bir durum. Diğer veriler ise; Güney Afrika:üçlü B artı. Botsvana: A artı. Burkina Faso: B eksi ve diğerleri.
Aslında, büyük ajanslardan biri Afrika'da bir ofis kuruyor. Ne için peki? Yatırımların geleceğini umdukları için. Öyleyse, önemli noktalardan birisi ve değinmek istediğim son bir konu da okuduğum ilginç bir haberdir: CNBC, ilk Afrika kanalının açılışını yapmış. CNBC bunu neden yapıyor? 24 saat boyunca çalışan bir Afrika haber kanalı. Bunu yapıyorlar; çünkü olmasını bekledikleri şeyler var. Benim ve sizlerin yapacağımız yatırımlar, tüm dünyanın yapacağı yatırımlar, işte bu kanalın Afrika'da açılılma nedeni budur. Oluşmakta olan değişim hareketidir bu.
Sonuç olarak, yıllar önce olan ve bende oldukça büyük bir etki yaratan o parçaya dönmek istiyorum. Ve bu sefer, 2002 de gördüğüm fotoğrafın tamamını göstereceğim, ve size Afrika'daki rolünüzün ne olabileceğini düşündüğünüzü sorunca, bu kıtaya aydınlanma getireceğiniz doğrultusunda düşünün lütfen. Çünkü ulaşılabilecek harika fırsatlar vardır. Ve bir taraftan da değişim konseptini düşünün zihninizin bir köşesinde, çünkü her şey çok çabuk çevrilebilir tersine.
1899 da, Joseph Conrad " Karanlığın Yüreği" ni çıkardı, Congo Nehrinde süren sert bir korku öyküsü. Dikkatle bakılırsa, Congo Nehri üzerinde bu parlak ışıklardan bir tane görür. Bu ışığı üreten, Congo nehridir, karanlığın yaşlı yüreği, artık hidroelektrik santralinden üretiyor ışığı. Bu fikir gücünde oluşan bir değişimdir. Bir sonraki adım olarak, önümüzdeki 4 gün boyunca, bu fikirler gibi nicelerini keşfediyor olacağız. Ve umarım bu resmi zihninizde daima saklayabilirsiniz. Eğer, uzak gelecekte yeniden bir araya gelebilirsek, 2020 gibi, bu resim çok farklı görünecek. Teşekkür ederim.
(Alkış)