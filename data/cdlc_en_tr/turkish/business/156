Bugün buraya bir problem hakkında konuşmaya geldim. Bu basit ama çok çarpıcı bir problem, tüm dünyayı kapsayan ve hepimizi etkileyen. Problem, anonim şirketler. Kulağa oldukça yavan ve teknik bir şey gibi geliyor, değil mi? Ancak anonim şirketler, oldukça kötü suçların sorumlusu olan kişilerin bulunmasını zorlaştırıyor ve bazen de imkansız kılıyor. Peki neden ben burada hepinize bunları anlatıyorum? Belki yaşam boyu başbelası olduğum için, Ailem, ikiz kardeşim ve bana otoriteyi sorgulamayı öğrettiğinde, bunun nelere sebep olacağını bildiklerini sanmıyorum. (Gülüşmeler) Ve muhtemelen pişman oldular, küstah ergenlik dönemlerinde, tahmin edileceği gibi, ailemin otoritesini çok sorguladım. Ve birçok okul öğretmenim de, bunu pek takdir etmedi. 5 yaşımdan itibaren, sürekli "ama neden" sorusunu sordum. Ama neden dünya güneş etrafında dönüyor? Ama kan neden kırmızı? Ama neden okula gitmek zorundayım? Ama neden öğretmenlere ve otoriteye saygı duymak zorundayım? Ve anladım ki bu sorular yapacağım her şeyin temelini oluşturuyordu. 20'li yaşlarımda, uzun zaman önce, Kuzey Londra'da yağmurlu bir pazar akşamüstü Simon Taylor ve Patrick Alley ile oturuyordum, o zaman birlikte çalıştığımız Kampanya Grubu'nun mektup gönderimi için ofiste mektup zarflarını hazırlıyorduk. Ve her zamanki gibi dünya meselelerini konuşuyorduk. Bilhassa Kamboçya'daki iç savaşı konuşuyorduk. Bu konu hakkında daha önce birçok kez konuşmuştuk. Ama aniden durduk. ve birbirimize baktık. ve dedik ki neden biz bunu çalışıp değiştirmiyoruz? Bu biraz çılgınca sorudan sonra geçen 20 yıl
savaşları finanse eden kanlı elmas problemine dünya çapında dikkat çekme gibi kampanyalardan sonra bu çılgın soru sonucunda Küresel Tanık; kampanya sorumluları, araştırmacılar, gazeteciler ve avukatlardan oluşan 80 kişilik güçlü bir ekip. Hepimiz aynı inançla hareket ediyoruz, ki bu, değişimin gerçekten mümkün olduğu inancıdır. Peki Küresel Tanık tam olarak ne yapar? Çatışmaları finanse eden, devlet yağmacılığı olarak da bilinen, dünya çapında vatandaşlardan milyonlar çalan, çevreye zarar veren, sorumlu kişileri ortaya çıkarmak için araştırıyor ve raporluyoruz. Daha sonra sistemi değiştirmek için yoğun kampanya yapıyoruz. Bunu yapıyoruz çünkü, petrol, elmas, kereste gibi doğal kaynaklar açısından zengin olan çoğu ülke, en fakir ülkeler arasında. ve bu ülkelerdeki insanlar da dünyada en az mülkü olan kişiler. Ve bu adaletsizliğin büyük bir bölümü son dönemde kabul gören iş hayatı uygulamalarıyla mümkün oldu. Bunlardan birisi anonim şirketler. Bu şirketlerle karşı karşıya gelerek, Kongo Demokratik Cumhuriyeti'ndeki gibi dünyanın en fakir ülkelerinde yaptığımız pek çok incelemede, anonim şirketlerin karıştığı vatandaşlarını milyar dolarlarca yoksullaştıran gizli anlaşmalar ile karşılaştık. Bu tutar, ülkenin sağlık ve eğitim bütçesinin toplamının iki katı. Ya da Liberya'da, talan ederek ağaç kesimi yapan uluslararası bir firma Liberya'nın türüne az rastlanır ormanlarının büyük bir kısmını katlederken, paravan bir şirket kulladı. Ya da Sarawak Malezya'daki politik yolsuzluk, bu da ülkedeki çoğu ormanın yıkımı ile sonuçlandı. Burada da anonim şirketleri kullandılar. Eski bir bakan ve avukatın ailelerini gizlice filme aldık, gizli araştırma yapan arkadaşımıza bu firmaları kullanarak, şaibeli anlaşmaların nasıl yapıldığını anlattılar. Kötü olan şu ki, dışarıda, her kesimde, daha buna benzer çok örnek var. Bu gizli kalmış oldukça büyük ve önemli bir skandal. Bu ister acımasız Meksika uyuşturucu karteli Zeta olsun, Amerika'da uyuşturucu ticareti ile sebep oldukları şiddet ile aileleri parçalayan, ve para aklama için bu şirketleri kullanan. Ya da, Amerikalıların vergi borçlarını satın alıp, resmi ödemeler biriktiği için, ev sahiplerine borcu ödeme ya da evden çıkma seçeneği sunan anonim şirketler olsun. Evinizin elinizden alınması ile tehdit edilğinizi düşünün,
bazen sadece bir kaç yüz dolar borç sebebiyle, ve karşınızda kim olduğunu bilmeden. Şimdi bu firmalar, yaptırımları aşmak konusunda da oldukça iyiler. Amerikan yaptırımlarına rağmen, İran hükümeti, paravan bir çok şirket aracılığı ile, Manhattan'ın göbeğinde, 5. Cadde'de, bir bina sahibi olduğunu öğrendi. Kadife eşofmanları ile ünlü Juicy Couture ve diğer markalar, bu durumdan habersiz kiracılardı. O kadar çok örnek var ki, Avrupa'daki at eti skandalı, İtalyan mafyası bu firmaları on yıllar boyunca kullandı. 100 milyon dolarlık Amerikan sağlık hizmetleri yolsuzluğu, 90'ların başında, Doğu Avrupa'daki savaşlar da dahil olmak üzere. dünya çapındaki savaşlara silah tedariki. Bu şirketler, yakın zamanda Ukrayna'daki devrim sırasında da karşımıza çıktı.
Fakat, mevcut sistem sebebiyle, ortaya çıkardıklarımız kadar, oldukça fazla gizli kalanlar da olacak. Bu basit bir gerçek ki, kabul edilemez suçlardan sorumlu olan, sizden, benden ve diğer... ...milyonlarca kişiden çalan bu kişiler, gizli kalıyor ve sorumluluktan kaçıyorlar, ve bunu kolay bir şekilde yapıyorlar. Bunu yasal sistemi kullanarak yapıyorlar. Bu gerçekten hiç adil değil. Haklı olarak sorabilirsiniz, bu anonim şirketler nasıl bir şey? ve kimse beni bilmeden böyle bir şirket kurabilir miyim? Cevap, evet, yapabilirsiniz. Ama eğer benim gibi biriyseniz, bunu kendiniz görmek istersiniz. Öyleyse size göstereyim. Öncelikle nerede kurmak istiyorsunuz, buna karar vermeniz gerekir. Bu noktada vergi cenneti olan güzel adaları düşünüyor olabilirsiniz. Ancak tam tersine, benim memleketim Londra, ve Büyük Britanya bu tür şirketlerin kurulumu için en iyi yerler. Peki diğeri, daha bile iyi maalesef Amerika. Biliyor musunuz?... Amerika'da bazı eyaletlerde, şirket kurarken, kütüphane üyeliğinden daha az kimlik bilgisi istenmekte. Örneğin Delaware anonim şirket kurmak için
dünyadaki en iyi yer. Evet diyelim şirketi kuracağımız yer Amerika, Delaware şimdi internete girip şirket kurulum hizmeti sunan bir firma bulabilirsiniz. Bu firmalar, sizin yerinize kuruluşu yaparlar. Unutmayın tüm bunlar, yasal, rutin iş uygulamaları. Burada bir tanesi var, diğer pek çok seçenek arasından seçebilirsiniz. Daha sonra ne tür bir firma istiyorsunuz, bunu seçebilirsiniz. Daha sonra iletişim bilgilerini dolduruyorsunuz. Merak etmeyin, sizin adınız olması gerekmiyor. Avukatınız olabilir, ya da şirket kurulumu hizmeti veren firma olabilir. Zaten halka açık kayıtlar değil. Daha sonra şirket sahibinin adını ekliyorsunuz. Burası oldukça kritik. Gene sizin olmanız gerekmiyor. Yaratıcı olabilirsiniz, çünkü dışarıda tüm evrende, seçebileceğiniz bir sürü aday var. Bu adaylar sizin resmi olarak ödeme yapacağınız, şirketinizin sahibi görünecek kişiler. Eğer kimseyi dahil etmek istemiyorsanız, gerçek bir kişi olmasına bile gerek yok. Başka bir şirket olabilir. Ve son olarak, şirketinize bir isim verin. Birkaç detay daha ve sonra ödemenizi yapın. Hizmet veren firma, 1-2 saat ya da daha fazla süre içinde, işleminizi yapacaktır. Ve bu işte bu şekilde 10 dakikalık online alışveriş ile, kendinize bir anonim şirket kurabilirsiniz. Sadece çok kolay değil, aynı zamanda ucuz ve tamamen yasal da. Eğlencenin burada bitmesi gerekmiyor. Belki daha da gizli kalmak istiyorsunuz. Bu da problem değil. Basitçe yeni katmanlar ekleyebilirsiniz, Başka şirketler tarafından kurulan şirketler. Yüzlerce şirket ile yüzlerce katman ekleyebilirsiniz, farklı ülkelere yayılmış şekilde. Dev bir ağ gibi, her katman gizliliği daha da arttırmakta. Her katman, yasa uygulayıcılarının, gerçek sorumluları bulmasını, daha da zorlaştırır. Bu kimin çıkarına hizmet etmektedir? Şirket kurucularına ve bazı bireylere hizmet edebilir, peki ya bizler, toplum. Şirketlerin bu şekilde kötüye kullanılması üzerine küresel çapta bir tek tartışma bile olmadı.
Peki bu bizim için ne anlama geliyor? Beni etkileyen son zamanlarda karşılaştığım bir örnek, Yaklaşık 10 yıl önce, Buenos Aires'te bir gece klubünde çıkan korkunç yangındı. Yılbaşından bir gün önceydi. Çoğu ergenlik çağında olan, 3000 kişi 1000 kişilik bir mekana sıkıştırılmıştı ve trajedi başladı, büyük bir yangın çıktı. Tavandaki plastik dekorasyonlar erimeye, mekan toksik gazlar ile dolmaya başlamıştı, bazı kişiler kaçmak için yangın merdivenlerine ulaştığında kilitli olduğunu gördüler. 200'den fazla kişi öldü. 700 kişi dışarı çıkmaya çalışırken yaralandı. Kurbanların aileleri, tüm şehir ve ülke şok içindeyken, incelemeyi yapanlar kimin sorumlu olduğunu bulmaya çalıştı. Kulübün sahibini ararken, karşılarında anonim şirketler buldular. Bu şirketler ile ilgili olanların kimler olduğuna dair büyük bir karmaşa vardı. Nihai olarak bir grup kişi yargılandı, ve bazıları hapse girdi. Ama bu korkunç bir trajediydi. Bu ölümlerden kimlerin sorumlu olduğunu, bulmak bu kadar zor olmamalıydı. Çünkü bu çağda, bu kadar bilgi serbest erişime açıkken, şirket sahipleri hakkındaki, bu önemli bilgi neden gizli? Vergi kaçıranlar, yolsuzluk yapan devlet adamları, silah tacirleri, ve diğerleri, neden bizden, toplumdan kimliklerini saklayabiliyorlar? Bu gizlilik neden iş dünyasında kabul edilen bir uygulama? Anonim olmayan şirketler, şu anda kabul görmüş standart bir uygulama olabilir ama bu her zaman böyle değildi. Şirketler, bireylere tüm sahip olduklarını riske atmadan, yenilik yapma fırsatını vermek için yaratıldı.
Şirketler, finansal riski sınırlandırmak için yaratıldı. Ahlaki bir kalkan olarak kullanılması hiçbir zaman hedeflenmedi. Şirketlerin kurucularının gizli olması, hiçbir zaman hedeflenmedi, ve olmak zorunda değil. Böylece, dileğimi paylaşmak istiyorum Dileğim, hepimizin firmaların sahiplerinin, kim olduğunu ve kimler tarafından kontrol edildiğini bilmemiz. Bu şekilde, şirketler gizlice toplumun aleyhine kullanılamazlar. Hep birlikte, dünyadaki görüşü harekete geçirip, kanunu değiştirip, iş dünyasında şeffaflığın, olduğu bir çağ yaratalım. Peki bu neye benzer? İnternet üzerinden, şirket sahiplerinin kim olduğuna, bakabildiğinizi düşünün. Düşünün ki bu veriler ücretsiz, tüm ülkelerden erişilebilir, tüm vatandaşların, iş adamlarının, kanunları uygulayanların kullanımına açık olsun. Düşünün bu nasıl değişikliklere yol açar. Peki bunu nasıl yapacağız? Sadece bir yol var. Hep birlikte, kanunu tüm dünyada değiştirmeliyiz. Şirketlerin gerçek sahiplerinin kayıtlı olduğu halka açık, herkesin erişim sağlayabildiği suistimale açık olmayan, kayıtlar oluşturmalıyız. Evet, bu iddialı bir hedef ama bu konuda hareket başladı, geçen yıllar içinde bu hareketin gücünü gördüm, ve bu daha başlangıç. Şu anda çok büyük bir fırsat var. TED topluluğunun farklı toplumlardaki yaratıcı, yenilikçi düşünce sahipleri ve uygulayıcıları önemli bir fark yaratabilir. Bu değişimi gerçekten yapabilirsiniz. Basit bir başlangıç noktası olarak, arkamdaki facebook sayfamız. Kampanyayı duyurmak ve desteklemek için bize katılabilirsiniz. Bu, küresel kampanyamız için bir sıçrama tahtası olacak. Aranızdaki teknik kişiler halka açık şirket kayıt sisteminin prototipini yaparak bunun ne kadar güçlü bir araç olacağını göstererek, bize gerçekten yardım edebilir. Tüm dünyadan kampanya grupları bu konu üzerinde çalışmak için bir araya geldi. Britanya Hükümeti destekleyenler arasına katıldı bile. Halka açık bu kayıtları destekliyor. Daha geçen hafta, Avrupa Parlementosu destekleyenler arasına katıldı, 600 oya karşı, 30 oy ile. Bu değişim demektir. (Alkış) Ama bunlar erken dönemler. Amerika ve diğer birçok ülke, destekleyenler arasına katılmalı. Başarmak için hepimiz politikacılarımıza, destek olmalı, onları zorlamalıyız. Çünkü bu olmadan, kapsamlı, dünyayı değiştiren, gerçek bir değişim olmayacak. Çünkü bu, sadece bir kanun değişikliği değil, şirketlerin neleri yapmasının doğru olduğu, ve ne tür şirket yapılarının kullanılmasının uygun olduğu konusunda bir diyalog başlatma konusu. Bu sade bir prensip konusu değil. Hepimizi etkileyen insani bir konu. Tarihin doğru tarafında olmak ile ilgili bir konu. Dünya vatandaşları, yenilikçiler, iş liderleri, bireyler, sizlere ihtiyacımız var. Hep birlikte, hadi bu küresel hareketin başlama vuruşunu yapalım. Hadi yapalım, hadi bu şirketleri sonlandıralım. Teşekkürler. (Alkışlar)