Yıl 1800'dü. Merak uyandırıcı, küçük bir icattan söz edilmeye başlanmıştı. Adına mikroskop deniliyordu. Size çıplak gözle görülemeyen küçüçük yaşam formlarını görme olanağı sağlıyordu. Çok geçmeden bir tıbbî keşif, bu küçük yaşam formlarının birçoğunun insanlardaki korkunç hastalıkların nedeni olduğunu ortaya çıkardı. Bir İngiliz annenin çay bardağında içtiği şeyin aslında bir canavar çorbası olduğunu anladığı anda topluma neler olduğunu düşünün, öyle uzaklarda da değil. Bu görsel Londra'dan.
200 yıl ileri saralım. Bu canavar çorbası hala etrafımızda, tropik kuşaktaki gelişmekte olan ülkelerin başına çöreklenmiş (kök salmış) durumda. Yalnızca sıtma tek başına yılda bir milyon ölüme neden oluyor ve bir milyardan fazla insanın sıtma enfeksiyonlarının farklı türlerinin tehdidi altında olduğundan test edilmeleri gerekiyor.
Bu canavarlara bir isim koymak doğrusu çok kolay. Turuncu Akridin benzeri bir renklendirici alırsınız bir floresan renklendirici ya da Giemsa tipi de olabilir bir de mikroskobunuz varsa, canavarlara bakabilirsiniz. Hepsinin yüzleri vardır. Peki Kenyalı Alex, Bangladeşli Fatima, Mumbaili Navjoot Ugandalı Julie ve Mary, neden hastalandıklarında tanı konulması için aylarca bekliyorlar? Bunun başlıca nedeni; tanılamanın ölçeklenebilirliğinin ulaşamayacakları yerde olması. Bir milyar rakamını anımsayın.
Sorun mikroskobun kendisinden kaynaklanıyor. Çağdaş bilimin zirvesinde olsa bile, araştırma mikroskopları, saha (alan) testleri için tasarlanmamıştır. Üstelik tanı koymak için tasarlanmamışlardır da. Ağırdırlar, hantaldırlar, çalışır durumda tutulmaları hakikaten zordur ve çok pahalıdırlar. Bu fotoğraf bize Mahatma Gandi'nin 40'lı yıllarda Hindistan'daki aşramı Sevagram kasabasında tüberkuloz tanılamasında kullandığı mikroskobun bugün bizim kullandığımızla aynı olduğunu gösteriyor.
Öğrencilerimden ikisi, Jim ve James, Hindistan ve Tayland etrafında dolaşırken bu sorun hakkında düşünmeye başladılar. Bağışlanmış her çeşit donanım gördük. Mikroskop lenslerinde büyüyen mantarlar gördük. Çalışır durumda mikroskopları olan ancak bu cihazı açmasını bile bilmeyen insanlar gördük. Bu geziden ve çalışmadan ortaya çıkan fikir Katlaskop (Katlanabilir Mikroskop) adını verdiğimiz şeydi.
Peki, Katlaskop nedir? Katlaskop, sadece kağıt katlayarak yapılan, florasan, aydınlık alan, kutuplama, projeksiyon gibi tüm ilerlemiş mikroskobi tekniklerine uygun, tümüyle işlevsel bir mikroskoptur. Şimdi aklınıza gelen, bunun nasıl mümkün olduğu? Size bazı örnekler göstereceğim ve bazılarını gözden geçireceğiz. Tek bir yaprak kağıtla başlıyor. Burada gördükleriniz, işlevsel bir aydınlık alan ve florasan mikroskobu yaparken gerekebilecek bileşenler. Üç aşama var: Bunlar: optik aşaması, aydınlatma aşaması ve mask holding aşaması. Alt kısımda kağıdın içerisine yerleştirilmiş mikro gözler var. Yaptığınız şey şu, bunu alıyorsunuz ve aynı bir oyuncakla oynarmışcasına ki öyle de, bunu söküyorum ve ayırıyorum.
Kağıdın üstünde görsel ya da herhangi bir dilde yazı yok. Bir kod var, içine yerleştirilmiş bir renk kodu, size elinizde tuttuğunuz mikroskobu nasıl katlamanız gerektiğini gösteriyor. Tamamlandığında, buna benzer bir şey oluyor, standart bir mikroskobun tüm işlevlerine sahiptir, XY eksenlerinde devinimi sağlamak için bir kısmı var, yani bir örneğin içine sokulabileceği, aynı buradaki gibi. Bunu değiştirmek istemedik çünkü yıllar boyunca optimize edilegelmiş bir standart bu ve çoğu sağlık çalışanı bu tip kullanıma alışkın. Değişen şey bu fakat bir çok farklı hastalık için standart boyamaların hepsi aynı biçimde kalıyor. Bunu içine takıyorsunuz. Bir XY eksen kısmı var ve bir de eğilebilir bir mekanizma olan odaklama kısmı var, kağıdın kendi içine yapılmıştır ve mikron mertebesinde hareket etmesini ve odaklanabilmesini sağlar.
Bu nesnenin gerçekten ilgi çekici tarafı şu, -bunu yapınca öğrencilerim gıcık oluyorlar fakat yine de yapacağım- bunlar çok sağlam aygıtlar. Ben bunu çevirip yere atabilirim ve üstüne basıp ezmeye çalışabilirim. Kağıt gibi, çok esnek bir malzemeden yapılmış olmalarına rağmen dayanırlar, bozulmazlar.
İşin bir diğer eğlenceli yönü ise bu bizim standart tanılama aleti olarak gönderdiğimiz şey, ancak elimde tuttuğum zarfın içerisinde birbirinden farklı yapılandırmalara sahip 30 farklı katlaskopum var, hepsi tek dosya içerisinde. Şimdi rastgele birisine seçeceğim. Bu gördüğünüz, özellikle sıtma için tasarlanmış olandır zira içine sıtma tanısı koyabilmemize olanak veren florasan filtreler yerleştirilmiş. Buradan belirli hastalıklar için tasarlanmış mikroskoplar fikri doğuyor.
Şu ana dek, bu aygıtlardan ne gördüğümü gözlerinizle göremediniz. Yapmak istediğim şey şu, eğer ışıkları kısabilirsek, lütffen, Katlaskopların aynı zamanda projeksiyon mikroskopu da oldukları ortaya çıktı. İki mikroskobum var, -döndüreceğim duvarın arkasına gidip- sadece yansıtacağım ve böylece ben tam olarak ne görüyorsam siz de onu görebileceksiniz. Baktığınız şey -- (Alkışlar) -- Bu bir bileşik gözün, kesit alanıdır ve yakınlaştırdığımda, tam oraya doğru Z ekseni boyunca hareket ediyorum. Lenslerin kesit alanında nasıl beraber kesilmiş olduğunu görüyorsunuz. Bir diğer örnek, en sevdiğim böceklerden, olan sinek -bunlardan nefret etmeye bayılıyorum- ve şimdi bir culex pipiens (adi sivrisinek) 'in antenini görüyorsunuz. İşte orada. Hepsini betimlediğim mikroskop sayesinde gördünüz.
Eşim, ne zaman giysilerimi kurutucuda unutsam, onları yıkayarak mikroskoplarımızdan birkaçını test etmiş oldu. Su geçirmez oldukları ortaya çıktı ve -- (Kahkahalar) -- bu gördüğünüz florasan su ve görüp göremediğinizi bilmiyorum ama bu size projeksiyon sisteminin nasıl çalıştığını gösteriyor. Işın demetinin nasıl yansıtıldığını ve büküldüğünü görme fırsatınız oluyor.
Işıkları yeniden açabilir miyiz?
Şimdi sürem bitmek üzere olduğundan üretim maliyetleri açısından ne kadara mal olduğunu sizlere hızlıca göstereceğim en önemli fikir roll-to-roll üretim biçimiydi böylece bunu parçalar ve masraflar dahil 50 sente ürettik. (Alkışlar) Bu bize mikroskobi konusunda yeni bir paradigma hakkında düşünebilmemizi sağlıyor, adına kullan-at mikroskopi diyoruz. İçe girebilen kimi parçaları size hızlıca anlatmaya çalışağım. Bu bir yaprak kağıt. Bu fikir üstünde düşündüğümüz zaman. Bu A4 büyüklüğünde bir kağıt yaprağı. Bunlar bilfiil gördüğünüz üç aşama. Optik bileşenler, eğer sağ taraftaki kuruluma bakarsanız, çok yüksek veri çıktısı üretebilecek lensleri kağıdın içerisinde üretebilecek bir yöntem bulmalıydık, bunu başarmak, yani kağıdın içinde renksemez(akromatik) lensler yapabilmek için, bir öz montaj süreci ve yüzey gerilimi kullanılıyor. İşte lenslerin gittiği yer burası. Birkaç ışık kaynağı var. Esasen, işin sonunda, bütün parçalar origami sayesinde hizalanıyor, origaminin bize mikron mertebesinde optik hizalama yapabilme kesinliği vermesine dayanarak. Yani bu gördüğünüz önemsiz bir oyuncak gibi görünse de bunun gibi bir şeyin üretilebilmesini olanaklı kılan mühendislik çabası oldukça gelişkin ve karmaşıktır.
Evet, işte tipik olarak bu aletlerin, bu mikroskopların çok çetin koşullara dayanabileceklerini göstermek istesem üçüncü kata çıkıp, orada atardım. Görüyorsunuz ki çalışmaya devam ediyor.
Bizim için sıradaki adım, sahadaki testlerimizi tamamlamak. Yazın sonunda başlıyoruz. Binlerce mikroskop yapacağımız bir aşamadayız. Bu belirli bir yerde, en yüksek yoğunluklu mikroskoplarla, saha denemelerini ilk kez yapışımız olacak. Sıtma, Chagas hastalığı ve giardia için hastalarından veri toplamaya başladık.
Sizleri bu görsel ile başbaşa bırakmak istiyorum. Uygulamalı bilim eğitimi ile küresel sağlık arasında daha önce öngöremediğim ama hakikaten ilginç bir bağlantı var. Yarınlar için, canavar çorbasıyla savaşacak çocuklara verdiğimiz araç gereçler nelerdir? Yazıcılarından bir katlaskop çıkartıp ceplerinde taşıyabilecek olabilmelerini çok isterim.
Teşekkür ederim.
(Alkışlar)