Mimari hakkındaki toplumsal görüş genellikle tasarımın nihai sonucu üzerinde sınırlı kalır, yani mimari bir obje gibi. Londra'da son yapılan kule turşuluk bir salatalık mı, yoksa bir sosis mi veya bir seks aleti mi?
Kısa zaman önce kendimize şunu sorduk, bir format yaratılıp da projelerin ardında yatan hikayeler anlatılabilir mi? Belki görüntü, çizim ve kelimeleri hikayeye birleştirip mimari hakkında hikayeler anlatmak mümkün olabilir. Ve bunu yaratmak zorunda olmadığımızı keşfettik, bir çizgi roman formatında hali hazırda zaten vardı.
Bizde basitce çizgi roman formatını kopyaladık. Yani sahne arkasındaki görüntüleri, projelerimizin nasıl adaptasyon ve doğaçlama ile evrimleştiğini gerçekten anlattık. Gerçek dünyaya ait kargaşaların, fırsatların ve olayların içinden geçişimiz gibi. Bu çizgi roman kitabuna "Evet, Daha Fazlasıdır" adını verdik. Bu kitap bizim kahramanlarımızdan bazılarına ait fikirlerin evrimleşmesiyle ilgilidir.
Bu bölümde Mies van der Rohe var, "Az, Daha Fazlasıdır" Kendisi modernist devrimin öncüsüdür. Onu post-modernizme karşıt gelişen devrim takip etmiştir. Robert Venuri burada "Az, sıkıntıdır" diyor. Sonrasında Philip Johnson'un (gülüşmeler) "gelişigüzellik" veya en azından "açıklık" olarak adlandırlabilecek yeni fikirlerini aktaran "Ben bir Fahişeyim" En son Obama'nın global finansal krizde iyimserliği tanıtması gibi...
"Evet, daha fazlasıdır" ile bizim söylemek istediğimiz şey basitçe şu fikri sorgulamak: mimaride öncül olmak neredeyse her zaman olumsuz tanımlanır, ki biz buna karşıyız. Radikal bir mimarın klişesi bir kuruma karşı savaş veren öfkeli genç bir adam gibidir. Veya yanlış anlaşılmış dahi fikri, dünyanın onun fikirlerine uymamasından yılmıştır. Biz devrimden ziyade evrim ile ilgileniyoruz. Bu fikir, bir şeylerin zamanla, adaptasyon ve doğaçlama yoluyla, dünyadaki değişimlere evrimleştiğidir.
Doğrusu, ben Darwin'in bizim dizayn sürecimizi en iyi açıklayanlardan birisi olduğunu düşünüyorum Onun meşhur evrim ağacı bizim çalışma şeklimizin diyagramı bile olabilir. Görüyorsunuz, bir proje bir seri yaratıcı dizayn toplantısıyla gelişir. Her bir toplantıda çok fazla fikir vardır. Sadece en iyileri hayatta kalabilir. Ve mimari seçim sürecindeyken gerçekten de güzel bir model, seçebiliriz. Ya da çok fonksiyonel bir modelimiz vardır. Onları çiftleştiririz. Bir nevi mutant bir yavruları olur. Ve bu nesillere benzeyen dizayn toplantılarının sonunda bir dizaynda karar kılarız.
Kopenhag'da bir kütüphane ve otel için yaptığımız projeyi yalınlıkla gösterelim. Dizayn süreci gerçekten zordu, hayatta kalmak için savaşmak gibi. Zamanla bir fikir evrimleşti. Çevresindeki şehirle birlikte eriyen rasyonel bir kule yapma fikri. Kamusal alanı genişleten, bize göre Roma'nın "İspanyol Basamakları"nın İskandinav versiyonu. Ama dışarıda olduğu kadar içeride de bir kütüphane ile kamusal olan.
Ama Darwin sadece tek bir fikrin gelişimini açıklamaz. Görüldüğü gibi bazen bir alt tür dallanır. Ve çoğunlukla dizayn toplantılarında oturup böyle harika fikirler keşfederiz. Bu proje bağlamında işe yaramasa da, başka bir kültürden başka bir müşterinin farklı bir sorusu için çok doğru bir cevap olabilir. Bu yüzden hiç bir şeyi atmayız. Ofislerimizi mimari biyo-çeşitlilik arşivi gibi kullanıyoruz. Onlara ne zaman ihtiyacınız olacağını bilemezsiniz.
Ve şimdi yapmak istediğim de, yüksek hızda hikaye anlatımı, bu hikaye; rastgele gelişen iki projenin adaptasyon ve doğaçlama yoluyla nasıl evrimleştiği hakkında. İlk hikaye geçen sene Danimarka adına yarışmak için Şangay'a gitmemizle başlıyor. Dünya Expo 2010 fuarı için ulusal bir pavyon. Ve bu elemanı gördük, Haibao. Expo'nun maskotu. Ve tuhaf bir şekilde bize tanıdık geldi. Aslında İsveç'te bir otel için dizayn ettiğimiz bir binaya benziyordu. İsveç yarışması için bu projeyle başvurduğumuzda çok havalı bir tasarım olduğunu düşünüyorduk. Ama pek Kuzey İsveç ile alakalı durmuyordu. İsveç jürisi de böyle düşündü. Kaybettik.
Sonra bizim dizaynımızı gören Çinli bir işadamı ile toplantı yaptık, şöyle dedi; "Wow, bu Çince'de "insanlar" anlamına gelen karakter!" gülüşmeler Yani görünen o ki, Çin Cumhuriyetin'de bu karakter ile "insanlar" yazıyorsunuz. Hatta iki defa kontrol ettik. Ve Şangay Yaratıcı Sanayi haftasında bir sergiye davet edildik. Şöyle düşündük, bu büyük bir fırsat. Ve bir Feng Shui hocası tuttuk, Binayı Çin oranlarında 3 defa ölçekledik, ve Çin'e gittik. gülüşmeler. Ve işte İnsanların Binası. Bu iki yorumcumuz, bir çeşit mimari okuma işi yapıyorlar.
Wen Wei Po gazetesinde manşetteydik. Şangay Valisi Liang Yu Chen'de bu haber sayesinde sergiyi ziyaret etti. Ve bizde projeyi açıklama fırsatı bulmuş olduk. "Şangay dünyada en çok gökdeleni olan şehirdir" dedi. Ama ona göre şehrin kökleriyle olan bağlantı kopmuştu. Ve İnsanların Binası'nı gördüğünde, bu mimari yapının Çin'in ilerleme gösteren geleceği ile yine Çin'in tarihi kadim bilgeliği arasında uzanan bir köprü olabileceğini anladı. Elbette bizde hemen onunla tamamen hemfikir olduk. gülüşmeler alkışlar. Maalesef, Bay Chen yolsuzluk yüzünden şu an hapiste. gülüşmeler
Ama dediğim gibi, Haibao bize çok tanıdık gelmişti. Çünkü o gerçekten de Çin alfabesinde İnsanlar karakteriydi. Bu maskotun seçilme amacı da, expo'nun ana temasının "Daha iyi şehir, Daha iyi yaşam" olmasıydı. Sürdürülebilirlik. Ve düşündük ki, bu tarzda yeni-protestan bir fikir başarılı olmak ve iyi sonuç elde etmek için can yakmak zorunda.
Bilirsiniz, uzun ılık duşlar almamamız gereklidir. Doğayı kirlettiği için tatillerde uçmamamız gerekir. Zaman içinde bu "sürdürülebilirliği" sağlayan hayatın normal hayattan daha az keyifli olduğuna inanırsınız. Bizlerde sürdürülebilir bir şehrin gerçekte hayat kalitenizi arttırdığına dair örneklere odaklanmanın daha ilginç olacağını düşündük.
Ayrıca kendimize Danimarka'nın Çin'e uygun kaçacak şekilde neleri gösterebileceğini sorduk. O dünyanın en büyük ülkelerinden birisi, biz ise en küçüklerinden. Çin'in sembolü bir ejderha, Danimarka^da, bizim ulusal hayvanımız kuğu var. gülüşmeler Çin'de bir çok büyük şair var.
Ama şunu keşfettik, İnsanlar'ın Cumhuriyetinde hükümet okullarının müfredatında An Tu Shung'a ait üç peri masalı vardı, veya bizim verdiğimiz isimle Hans Christian Anderson. Yani 1.3 milyar Çinli İmparator'un yeni kıyafetleri, Kibritci Kız ve Küçük Deniz Kızı hikayeleriyle büyümüş. Bu Danimarka kültüründen bir fragmanın Çin kültürüne entegre edilmesi gibi.
Çin Seddi, Çin'in en büyük turistik ilgi odağı. Aydan görülebilen tek şey Çin seddi. Danimarka'nın turistik ilgi odağı ise Küçük Deniz Kızı. Kanal turlarında dahi güçlükle görülüyor. gülüşmeler
Bu bir şekilde iki şehir arasındaki farklılığı ortaya koyuyor. Kopenhag, Şangay, modern, avrupalı. Sonrasında yakın zamanlardaki şehir gelişimine göz attık. Ve şunu gördük; bu bir Şangay caddesi, 30 yıl önce. Her yer bisiklet, araba yok. Bugünkü görünümü ise böyle. Trafik karmaşası. Pek çok yerde bisiklet yasaklanmış durumda.
Bu arada biz Kopenhag'da bisiklet yollarını genişletiyoruz. Nüfusun üçte biri bisikletle ulaşımını sağlıyor. Şehir Bisikleti adı verilen ücretsiz bir bisiklet sistemimiz var. Şehri ziyaret ettiğinizde bisiklet ödünç alabiliyorsunuz. Bizde Çin'i bisikletle neden yeniden tanıştırmıyoruz diye düşündük. Şangay'a 1000 tane bisiklet bağışladık. Yani expo'ya gelirseniz hemen Danimarka pavyonuna gidin. Bir Danimarka bisikleti alın. Ve onun üstünde diğer pavyonları gezmeye devam edin.
Dediğim gibi, Şangay ve Kopenhag ikisi de liman şehri. Ama Kopenhag'da su öylesine temizlendi ki içinde gerçekten yüzebiliyorsunuz. Yaptığımız ilk projelerden birisi Kopenhag'daki liman banyolarıydı. Kamusal alanın suyun içine doğru devam etmesi gibi. Düşündük ki bu expo'larda hükümetler tarafından finanse edilen görüntüsel, bildirisel ama gerçek deneyimleri içermeyen propagandalar da oluyor. Aynı bisiklette olduğu gibi, hakkında konuşmuyoruz. Deneyebilirsiniz. Su konusu gibi, hakkında konuşmak yerine, Kopenhag'dan Şangay'a bir milyon litre liman suyu yollayacağız. Yani cesareti olan Çinliler gerçekten suya dalıp ne kadar temiz olduğunu hissedebilirler.
Bu noktada insanlar Kopenhag'dan Çin'e deniz yoluyla su kargolamanın sürekliliği olabileceği konusuna genellikle karşı çıktılar Gerçekte konteynır gemileri Çin'den Danimarkaya mallarla dolu geliyorlar. Ve geriye boş olarak dönüyorlar. Yani sıklıkla safra olarak su alıyorlar. Yani para vermeden otostop çekmek gibi.
Ve bu liman banyosunun ortasına da gerçek Küçük Deniz Kızı'nı yerleştireceğiz. Yani gerçek deniz kızı, gerçek deniz ve gerçek bisikletler. Ve o gider gitmez Çinli bir sanatçıyı onun yeniden yorumlaması için davet edeceğiz Yani pavyonun mimarisi bu şekilde bir sergi ve bisikletler döngüsü olacak. Eğer fuara giderseniz deniz kızını ve havuzu göreceksiniz. Etrafta yürüyecek, çatıda bir bisiklet aramaya başlayacaksınız, onun üstüne atlayıp, fuarın geri kalanını bisikletle tamamlayacaksınız.
Bu yarışmayı kazandığımızda Çin'de projemizi açıklamak için bir gösterim yapmak zorunda kaldık. Ve Çin devlet sansürü tarafından yapılmış bazı düzeltmelerle panolarımızdan birisi bize iade edildiğinde şaşırdık. Birinci şey, Çin haritasında Taiwan'ın olmayışıydı. Bu Çin için çok ciddi bir politik mesele. Ekleyeceğiz. İkincisi, kuğumuzu ejderha ile kıyaslamıştık. Çin hükümeti bize bunu Panda ile değiştirmemizi önerdi. gülüşmeler Alkışlar
Danimarka'ya gelince, ulusal heykelimizi gerçekten taşımayı planlamıştık, Ulusal İnsanlar partisi buna bir nevi direnç gösterdi. Deniz Kızını taşımamıza engel olan bir yasa çıkarmaya çalıştılar. Bende bir ilk olarak Ulusal Parlamentoda konuşmak için davet edildim. Aslında ilginçti; sabah saat 09:00-11:00 arasında banka kurtarma projesi üzerinde tartışıyorlardı Danimarka ekonomisini kurtarmak için kaç milyar yatırım yapılmalıydı? Sonra saat 11:00'de bu küçük meseleleri tartışmayı bıraktılar. Ve saat 11:00'den 13:00'e dek Deniz Kızını Çin'e gönderip göndermemek konusunda münazara ettiler. gülüşmeler Alkış
Nihayetinde, önümüzdeki sene Mayıstan Aralık ayına kadar Deniz Kızını görmek istiyorsanız Kopenhag'a gelmeyin. Çünkü o Şangay'da olacak. Yine de Kopenhag'a gelirseniz, muhtemelen Ai Weiwei, Çinli sanatçı, tarafından yapılmış bir kurgu göreceksiniz. Eğer Çin hükümeti ısrar ederse, bu bir panda bile olabilir. gülüşmeler
Size anlatmak istediğim ikinci hikaye aslında benim kendi evimle başlıyor. Bu benim apartmanım. Bu da apartmandaki manzaram Müşterimizin Leonardo Dicaprio adını verdiği üçgen balkonların manzarası. Ve bu şekilde dikey bir arka bahçe oluşturuyorlar Sıcak bir yaz günü dikey çapınızda 10 metre içindeki bütün komşularınız ile gerçekten tanışabilirsiniz. Ev bozulmuş kare bir blok gibi. Bütün dairelerin birbirine bakması yerine düz manzaralara bakmasını garantilemek için zik-zaklanmaya çalışıldı.
Yakın zamana kadar manzaram buydu. Müşterimiz bu yanımızdaki siteyi satın alana kadar. Bir park yeri kompleksi ve ona komşu bir apartman inşa edeceğini söyledi. Geleneksel tarzda, direk olarak sıkıcı bir araba bloğuna bakan istiflenmiş bir apartman yerine bütün apartman dairelerini neden araba podyumuna bakan penthouselara döndürmüyoruz diye düşündük.
Ayrıca Kopenhag dümdüz olduğu için güneye bakan güzel manzaralı bir eğim istiyorsanız bunu basitçe kendiniz yapıyorsunuz. Sonra bir nevi hacmini azaltıp benim apartman dairemin manzarasını bloklamasını önlüyoruz. gülüşmeler Ve park yeri özellikle apartmanların altındaki derinlemesine boşlukta yer alıyor.
Ve güneşin içinde, tek katlı apartman daireleriniz oluyor, banliyö hayat stilinin tüm gösterişini tamamlayan metropolitan manzaralı bahçeli evler şehir yerleşiminin yoğunluğunu azaltıyor. Bu bizim ilk mimari modelimiz. Bu geçen yaz havadan çekilmiş bir fotoğraf. Evler özellikle park yerini kapatıyor. Park yerine bu diyagonal asansör ile ulaşılıyor. Bu İsviçre'nin önde gelen ürünlerinden. İsviçre'de bu diyagonal asansörler için doğal bir ihtiyaç var. gülüşmeler
ve park yeri cephesi, park yerini doğal olarak havalandırmak istedik. Dolayısı ile delmemiz gerekti. Ayrıca bu deliklerin boyutlarını kontrol ederek bütün bu cephenin büyük doğal olarak havalanan piksellenmiş bir imaja sahip olacağını keşfettik. Bu projeden Dağ olarak bahsettiğimiz için bu japon Himalaya fotoğrafçısıyla bir araya gelip Everest Dağının bu güzel fotoğrafını bize vermesini sağladık, ve tüm binayı 3000 metrekarelik bir sanat eserine çevirdik. Alkışlar
Park alanına koridorlara geri gittiğinizde neredeyse paralel evrenlerde seyahat eder gibisiniz; arabalardan renklerden geçip, bu kuzeye bakan kentsel vahaya geliyorsunuz. Apartmanımızın doğraması bir cephe olarak dışarıya doğru devam ediyor. Daha ileriye giderseniz de bu yeşil bahçeye dönüyor. Ve bu dağın üzerine düşen her yağmur damlası gerçekten de birikiyor. Ayrıca bu otomatik yıkama sistemiyle bir iki yl içinde bu bahçenin kamboçya'daki tapınak kalıntıları tarzında bir değişime uğrayarak tamamen yeşillikle kaplanmasını garantiye alıyoruz.
Yani Dağ bizim mimari simya olarak atfettiğimiz tarzda ilk olarak inşa ettiğimiz örneğimizdir. Yarattığınız altın olmasa da, insanlara en azından, normal apartmanlar, normal park yerleri gibi geleneksel içerikleri birbirine katarak, bu projede olduğu gibi, bahçeli bir hayat ile şehirde bir hayat arasında seçim yapmalarını gerektirmeyen bir yaşam sunarak değer katabileceğinizi vurgulamak istedik. İkisine de sahip olabilirler.
Bir mimar olarak ajandayı ayarlamak çok zor. Şimdi hemen Asya'nın merkezinde sürdürülebilir bir şehir yapmak istiyorum diyemezsiniz. Çünkü bu şekilde komisyon alamazsınız. Her zaman dünyanın karmaşasına, yeni fırsatlara ve meydana gelen kazalara uyum sağlamak ve doğaçlama davranmak zorundasınız.
Ve bunlara son örnek de yakınlarda bir iskandinav ulusal bankasının dizaynını yapmak için girdiğimiz yarışmayı kazandığımızda sey. Bu bankanın direktörü, hala gülümserken. gülüşmeler Başkentin tam ortasında olacağı için bu fırsattan dolayı heyecanlanmıştık. Maalesef ki İzlanda Ulusal Bankasıymış.
Aynı zamanda bir de ziyaretcimiz oldu, Azerbeycan'dan bir bakan ofisimize bizi ziyarete geldi. Onu Dağ'ı görmesi için götürdük. Ve mimariyle gerçekten de dağ yapılabilmesi fikrinden dolayı çok heyecanlandı Azarbeycan Orta Asya'nın Alp'leri olarak tanınıyor. Bize Azarbeycan'ın başkentinin hemen dışındaki bir adada ülkenin en önemli yedi dağının siliüetlerini yeniden yapılandıracak kentsel bir ana plan yaratmayı hayal edip edemeyeceğimizi sordu.
Yani komisyonu aldık. Ve size göstermek istediğim bu küçük filmi yaptık. Biz sıklıkla küçük filmler yapıyoruz. Fon müziği hakkında her zaman çok tartışırız. Ama bu defa şarkıyı seçmek çok kolay oldu. Bakü yarım ay şeklinde bir koy ve bizim planladığımız Zira adasına tepeden bakıyor Neredeyse bayraklarındaki diyagram ile aynı. Bizim fikrimiz, Azerbeycan topografyasına ait en belirgin yedi dağın örneklemesini yapmak Ve onları kentsel, mimari yapılar olarak insan hayatı için içinde yaşanabilir şekilde yeniden yorumlamaktı. Daha sonra bu dağları adanın üstüne yerleştirdik, ve böyle merkezi bir yeşil vadiyle çevirdik. Neredeyse bir merkez park gibi.
En ilginç olansa adanın şu anda sadece bir çöl olması. Yaşam barınmıyor. Suyu, enerjisi ve kaynağı yok. Aslında bütün adayı tek bir ekosistem olarak dizayn ettik, rüzgar enerjisini, tuz ayrıştırma tesisinde kullandık ve suyun termal özelliklerini de binaları ısıtıp soğutmada. Ve kalan tüm saf su artığını da organik olarak filtreleyip çöl adayı zaman içinde yeşil ve ve bereketli bir araziye çevirmek için toprağa verdik.
Yani şehirsel bir gelişimin normalde doğadan kayıpla oluştuğu söylenir, bu olayda biz aslında doğayı yaratıyoruz. Ve binalar sadece dağ görüntüsünü andıran yapaylıkta değil. Dağlar gibi görev yapıyorlar. Rüzgardan koruyan barınaklar yaratıyorlar. Güneş enerjisini topluyorlar. Suyu topluyorlar. Yani tüm adayı tek bir ekosisteme değiştiriyorlar.
Yakınlarda ana planımızı sunduk. Ve plan kabul edildi. Bu yaz Orta Asya'daki ilk karbon-doğal adayı oluşturacak ilk iki dağın inşaat dökümanlarını hazırlamaya başlıyoruz. Alkışlar Evet, kaba taslak böyle. Yani bir şekilde Kopenhag'daki Dağ'ın nasıl olup da azerbeycan'ın yedi tepesine doğru bir şekilde geliştiğini görebilirsiniz. Biraz şans ve biraz da evrimle 10 yıl sonra Mars'taki Beş Dağ da olabilir. Teşekkür ederim. Alkış