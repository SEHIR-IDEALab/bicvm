Seçim hakkında konuşmak istiyorum. Amerikan tarihinde ilk defa çoğunluğu beyaz olan seçmenler Afrikan-Amerikan bir adayın başkanlığına oy verdiler. Hatta Barack Obama çok iyi oy aldı. 375 seçimsel oy kazandı. 70 milyon tane de halktan oy aldı. Bu sayı Amerikan tarihindeki herhangi bir ırk ya da partiden çıkan diğer tüm başkan adaylarından fazla. Eğer Obama'yı 4 yıl önce John Kerry'nin nasıl yaptığı ile karşılaştırırsanız... Demokratlar burada gerçekten değişimi seviyorlar, ve burada hemen hemen her şehir daha mavi ve daha demokratik hale geliyor. Obama'nın kaybettiği Batı'daki eyaletlerde bile. Bir kaç istisna ile beraber eyaletler Güneyde, Kuzeydoğu'da... hemen hemen her yerde daha mavi hale geliyor.
Massachusetts bir istisna. Orası John Kerry'nin doğduğu şehir. Obama'nın orada Kerry'den daha iyi olması imkansızdı zaten. Ya da John McCain'in evi olan Arizona'da Obama çok fazla yükselemedi. Fakat burada bir de ara bölgede olan bir kısım var. Arkansans, Tennessee, Oklahoma ve West Virginia'nın olduğu bölge. Şimdi 96 yılındaki seçimlerde seçim kazanan son demokrat olan Bill Clinton'a bakarsanız bu bölgelerde durumun çok farklı olduğunu görürsünüz. Ya da Appalachians, Ozarks'ın olduğu, benim dağlık arazi diye adlandırdığım bölge. Clinton'un 96 yılında yaptığı ile Obama'nın 2008 yılında yaptığı arasında 20 ya da 30 puanlık dalgalanmalar var. Evet, Bill Clinton Arkansaslı idi ama bunlar çok büyük farklar.
Bu yüzden, Arkansas gibi bölgeleri düşünürsek anlayacaksınız. Adı "Kansas'taki sorun ne?" olan bir kitap var. Fakat buradaki asıl soru şu-- Obama Kansas'ta epey iyi yaptı. Hezimet yaşadı ama her demokrat orada hezimet yaşıyor. Çoğu insandan daha kötü kaybetmedi. Fakat doğru, Arkansas'taki sorun ne? (Gülüşmeler) Arkansas hakkında düşününce epey kötü çağrışımlarımız oluyor. Bir yığın köylü, cahil, silahlı insanlar. Ve bu insanların muhtemelen bunlara benzeyen ve adı Barack Obama olan insanlara oy vermek istemediklerini düşünüyoruz. Bunun bir ırk meselesi olduğunu düşünüyoruz. Bu adaletli mi? Arkansas'taki insanları ve o bölgeyi küçük düşürmüyor muyuz?
Cevap şu ki, en azından kısmı olarak adaletli. Irkın önemli olduğunu biliyoruz, ve bunun bilme nedenimiz de insanlara sormuş olmamız. Aslında biz sormadık ama 50 eyaletin 37'sinde son anketleri yaptıklarında doğrudan ırk ile bağlantılı olan sorular sordular. Şu soruyu sordular: Amerika'nın bugünkü başkanını seçerken adayın ırkı önemli bir etken oldu mu? Biz "Evet, ırk benim için önemli, hatta inanılmaz önemli bir etken oldu" diyen insanları arıyoruz. Ve John McCain'e bu etkenden ya da başka etkenlere ek olarak bu etkenden dolayı oy vermiş insanlar arıyoruz. Biz bu davranışı beyaz seçmenler, daha doğrusu siyah olmayan seçmenler arasında arıyoruz.
Gördüğünüz gibi bu soruda değişik bölgelerde büyük farklılıklar söz konusu. Louisiana'da yaklaşık her beş seçmenden biri "Even, Obama'ya oy vermememin en büyük sebeplerinden biri onun Afrikan-Amerikan olmasıdıydı" dedi. Eğer bu insanların sadece yarısı Obama'ya oy verseydi Obama rahatlıkla Louisiana'yı kazanacktı. Bence aynısı listenin en üstünde gördüğünüz tüm eyaletler için de geçerli. Bu arada California, New York... Diyebiliriz ki " Aydınlandık", fakat biliyor musunuz, kesinlikle bunların çok az kısmı ırk-bazlı oy verdiklerini kabul ettiler. Aynı sonuçları haritada görüyorsunuz. Gördüğümüz gibi daha kırmızı olan eyaletler daha çok inanın "Evet. Barack Obama'nın ırkı benim için bir problemdi" dediği yerler. 96 yılındaki haritanın bu harita ile çok iyi örtüştüğünü görüyorsunuz. Bu gerçekten neden Obama'nın bu bölgede daha kötü yaptığını açıklıyor.
Bu yüzden de biz "neden" diye sormalıyız. Irkcılık bir şekilde tahmin edilebilir mi? Bunu azdıran bir şey var mı? Bu sadece Arkansas'ta ve Kentucky'de olup biten ve bizim anlamadığımız bir şey mi? Veya daha sistemli gerekçeler mi var işin içinde? Bu şekilde bir çok değişik faktöre bakabiliriz. Bunlar ekonomistlerin ve politika uzmanlarının sürekli uğraştıkları işler-- gelir, din ve eğitim gibi konular. Bunlardan hangisi Eylül ayında gördüğümüz ulusal çaptaki ırkçılığı körüklüyor? Ve burada bir kaç tane güçlü tahmin edilebilir ilişkisi olan etkenler var, ve bunlardan biri eğitim. Haritada okula gitme oranının en düşük olduğu yerleri kırmızı olarak görüyorsunuz, ve gördüğünüz gibi Appalachians bölgesi daha az okumuş. Bu bir gerçek. Burada da ırk-bazlı seçim ile ilişkisini görüyorsunuz. Diğer önemli olan değişken ise nasıl bir ortamda yaşadığınız. Daha kırsal olan yerler, hatta New Hampshire ve Maine gibi eyaletler dahi, birazcık Obama'ya karşı ırk bazlı seçim gösteriyorlar. Bu yüzden bu iki etkenin bileşkesi: eğitim ve sahip olduğunuz komşuların nasıl olduğu. Biraz sonra komşulardan da bahsedeceğiz. Arkansas ve Tennessee gibi şehirlerdeki durum iki şehrin de epey kırsal ve eğitimsel olarak geri kalmış olmaları.
Bu yüzden ırkcılığın tahmin edilebilir olduğunu söyleyebiliriz. Başka değişkenler de olabilir ama bu etkenler tahmin etmemize olanak veriyor. Şimdi biraz daha detaya gireceğiz. "Genel Sosyal Anket" olarak adlandırılan bir araştırmaya. Bu Chicago Üniversitesi tarafından her yıl yapılan bir anket. Bir dizi gerçekten ilginç sorular soruyorlar. 2000 yılında ırk yönelimi ile ilgili özellikle ilginç sorular sormuşlardı. Sordukları sorulardan birisi şu idi: "Sizin etrafınızda karşı ırktan biri yaşıyor mu?" Sonuçların her bölgede farklı olduğunu gördük. Şehirlerdeki insanların yaklaşık yüzde sekseninin karşı ırktan olarak gördüğü bir komşularının olduğunu gördük. Fakat kırsal kesimlerde bu oran sadece yüzde otuz. Belki de bu çiftlikte yaşıyorsanız çok fazla komşunuzun olmamasındandır. Fakat gene de sizin gibi olmayan çok fazla insanla etkileşiminiz olmuyor. Şimdi yapacağımız şey ankete cevap veren beyaz insanlardan siyah komşuları olanları daha doğrusu farklı bir ırktan komşusu olanları alacağız. Sadece beyaz komşuları olan insanlar. Politik yaklaşım olarak bazı değişkenler açısından çok fazla fark olmadığını görüyoruz. Bu sekiz sene öncesiydi, o zamanlar bazı insanlar daha fazla cumhuriyetçiydi. Demokratlarla cumhuriyetçilerin karşılaştırmasında komşunuzun kim olduğu ile ilgili bir fark olmadığını görüyoruz.
Hatta ırkla ilgili bazı sorular, mesela politik bir mesela olan pozitif ayrımcılık, bunu ırkla ilgilili bir siyaset olarak da görebilirsiniz. Burada da çok fark yok. Pozitif ayrımcılık beyaz seçmenler arasında çok popüler değil. Fakat siyah komşusu olan insanlar ile tek ırk komşusu olan insanlar bu konu hakkında çok farklı düşünmüyorlar. Fakat daha derine inip, ya da daha kişisel konulara yönelip, "Irklar arası evliliğin yasaklanmasını istiyor musun?" sorusunu yönelttiğinizde... Çok büyük bir fark var. Farklı ırktan komşusu olmayanlar ırklar arası evliliğe 2 kat daha fazla karşı çıkma eğilimindeler. Sadece etrafınızda kimin yaşadığına bağlı olarak. Aynı şekilde 2000 yılında değil ama 1996 yılında şunu sordular: "Kalifiye bir siyahi lidere oy verir misin?" Siyah komşusu olmayanların "Bu benim için bir sorun olur" demeye daha meyili olduğunu görüyorsunuz.
Bu yüzden mesele kırsallık ya da şehirlilik ile ilgili değil. Kiminle yaşadığınız ile ilgili. Irkcılık tahmin edilebilir. Sizin kendine benzemeyen insanlarla olan etkileşiminizin seviyesine bağlı olarak tahmin edilebilir. O yüzden amaç insanların diğer ırklarla olan etkileşimlerini artırmak. Bu işi yapmak için bir kaç tane çok bariz yöntemim var.
Ben şehirlerin hayranıyım. Özellikle çeşitli ve uzun süreli, farklı etnik kökenden insanları barındırabilecek şehirlerimiz varsa. Bence şehirler sosyal ağları ve günlük doğal etkileşimi artırıyor. Tabii ki herkes şehirde yaşamak istemez, özellikle de New York gibi bir şehirde. Bu yüzden daha çok sokak şebekeleri gibi şeyler düşünübiliriz. Bu benim Doğu Lansing'de büyüdüğüm ortam. Bu klasik bir Ortabatı halkı, yani gerçek bir şebekeniz var. Gerçek komşularınız, gerçek ağaçlarınız ve üzerinde yürüyebileceğiniz gerçek sokaklarınız var. Ve komşularınızla, sevdiğiniz, tanıdığınız insanlarla çok fazla etkileşiminiz oluyor. Sonuç olarak çok hoşgörülü bir topluluk. ki bu tahmin ediyorum Schaumburg, Illinois gibi bir yerden çok farklıdır. Burada her evin kendi sokağı ve Starbucks arabaya servisleri gibi şeyleri var. Bence 1970 ve 1980 lerden sonra yaygınlaşan bu tarz şehirleşmenin ülkenin Ronald Reagan döneminde daha fazla tutucu olmasıyla bir ilişkisi var.
Bu da farklı bir düşünce, bizim liseler arası değişim programlarımız var. Burada New York'dan dışarı çıkan öğrenciler var. Doğrusunu söylemek gerekirse bir kaç öğrenciyi NYU'dan alıp bir dönemliğine Arkansas Üniversitesi'nde okumaya, ya da tam tersini yapmaya, yetecek kadar farklılıklar var. Bunu lise seviyesinde yap. Arkansas ya Tennessee'da olup da ülkenin başka bir kısmındaki hiç bir kimse ile pozitif ayrımcılık yönünden hiç bir etkileşime girmemiş insanlar var. Bence bahsettiğim eğitim değişkeninin bir parçası başka şekilde etkileşime geçemeyeceğiniz insanların arasına karışıp kazandığınız soyal ağ tecrübesi.
Demek istediğim şu ki bütün bunlar iyi haberler. Çünkü tahmin edilebilir bir şey bana göre dizayn da edilebilir. Problemi çözmek için çözümler düşünebilirsin. Sorun ırkçılık gibi çok tehlikeli ve karışık olsa bile. Eğer davranışın esas nedenlerini anlayabilirsek çözümler üretmeye başlayabiliriz. Bütün söyleyeceklerim bu kadar. Çok teşekkür ederim. (Alkışlar)