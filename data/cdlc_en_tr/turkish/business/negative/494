Ben bir nörobilimciyim ve karar verme sürecini araştırıyorum. Beyindeki farklı kimyasalların, yaptığımız seçimleri nasıl etkilediğine bakmak için deneyler yapıyorum.
Size, başarılı kararlar vermenizin sırrını açıklamak için burdayım: bir peynirli sandviç. Bu doğru! Bilim insanlarına göre, bütün zor kararlarınızın çözümü bir peynirli sandviçtir.
Nerden mi biliyorum? Bu araştırmayı yapan bilim insanı benim!
Birkaç yıl önce, meslektaşlarım ve ben beyindeki serotonin denilen kimyasalın insanların sosyal durumlarda, karar verme süreçlerini nasıl etkilediğiyle ilgileniyorduk. Özellikle, insanların adaletsizce davranıldıklarındaki tepkilerine serotoninin nasıl etkileyeceğini bilmek istedik.
Bu yüzden bir deney yaptık. İnsanlara, beyindeki serotoninin ham maddesini alıp götürmeye yarayan, bu gerçekten iğrenç tadı olan yapay limon aromalı içeceği vererek, insanların serotonin seviyelerini ayarladık. Bu amino asit triptofan. Yani, bulduğumuz şey şuydu: Triptofan düşük olduğunda, insanlar adaletsiz davranıldıklarında öç almaya daha meyilliydiler.
Yaptığımız araştırma buydu ve işte araştırmanın ardından çıkan çıkan birkaç manşet:
("Güçlü kararlar vermek için tek ihtiyacınız olan peynirli bir sandviç")
("Peynirin içinde ne arkadaşımız var ama")
("Peynir ve et yemek iradenizi yükseltebilir") Bu noktada, birşeyleri mi atladım diye merak ediyor olabilirsiniz.
("Resmileşti! Çikolata huysuzluşmanızı önlüyor") Peynir? Çikolata? Bu nereden geldi? Ve bunlar ortaya çıktığında ben de kendi kendime aynı şeyi düşündüm, çünkü bizim araştırmamızın peynir ya da çikolatayla hiçbir alakası yoktu. Biz insanlara, onların triptofan seviyelerini etkileyen bu iğrenç taddaki içeceği verdik. Ama ortaya çıkan şu ki, triptofan aynı zamanda peynirde ve çikolatada da bulunmakta. Ve tabi ki bilim peynir ve çikolata daha iyi kararlar vermenize yardımcı olur dediğinde, tabi ki bunu insanların dikkatini çekmek için yapmaktadır. İşte burada: bir manşetin evrimi.
Bu olduğunda, içimden bir ses dedi ki, Bunda bu kadar büyütecek ne var? Yani basın birkaç şeyi fazlasıyla basitleştirdi, fakat sonuçta bu sadece bir gazete haberi. Ve bence pek çok bilim insanında bu tavır var. Fakat sorun şu ki, bu tür şeyler sürekli olmakta ve bu sadece gazetelerde okuduğunuz haberleri etkilemiyor ayrıca raflarda gördüğünüz ürünleri de etkiliyor. Manşetler yayınlandığında, olan şey şuydu pazarlamacılar aramaya başladı. Moralinizi yükselten şişe suyunun bilimsel açıklamasını yapmaya istekli miydim? Ya da canlı yayında seyircilerin karşısında canınızın çektiğini yemenizin kendinizi daha iyi hissetmenizi sağladığını mı kanıtlasaydım? Bence bu insanlar iyi niyetliydiler, fakat tekliflerini kabul etmiş olsaydım, bilimin ötesine geçmiş olurdum ve iyi bilim insanları bunu yapmamak konusunda dikkatlidirler.
Ama herşeye rağmen;nörobilim, pazarlamada her geçen gün daha çok yer alıyor. İşte bir örnek: Nöro içecekler, Nöro Mutluluğun da dahil olduğu bir üretim hattı ki etiketine göre stresin azalmasına yardımcı olmakta, moralinizi yükseltmekte, konsantrasyonunuzu arttırmakta ve daha iyi bir bakış açısını desteklemektedir. Söylemek zorundayım, bu kulağa muhteşem geliyor. (Kahkahalar) Bunu kesinlikle 10 dakika önce kullanmış olabilirdim. Bu, yerel dükkanımda yerini aldığı zaman, doğal olarak bu iddiaları destekleyen araştırmalar konusunda meraklandım. Bu yüzden, ürünlerinin bazı kontrollü deneylerini bulmak amacıyla firmanın web sayfasına girdim. Fakat hiçbir şey bulmadım.
Deneyli ya da deneysiz, bu iddialar etikette beyin resminin hemen yanında çok önemli bir konuma sahip ve ortaya çıkan şu ki beyin resimlerinin olağanüstü özellikleri var. Birkaç araştırmacı yüzlerce insana bilimsel bir makaleyi okumalarını rica etti. Bu insanların yarısına göre, makalede bir beyin resmi vardı, fakat bu insanların diğer yarısı için, ki bu aynı makaleydi, bir beyin resmi yoktu. Sonuç olarak- konunun nereye gittiğini anlıyorsunuz- insanlara bu makalenin sonucuna katılıp katılmadıkları soruldu. Bu resim olmadığı sonucuna inanan ne kadar insan olduğudur. Ve bu, aynı makalede, resim olduğuna inanan ne kadar insan olduğudur. Burdan eve götüreceğiniz mesaj şudur: Satmak mı istiyorsunuz? Üzerine bir beyin koyun.
Burada biraz ara vereyim ve şunu söylemek için bir dakikanızı alayım Nöro bilim son birkaç on yılda çok gelişti ve biz sürekli olarak, beyin hakkında hayret verici şeyler keşfediyoruz. Örneğin, bir kaç hafta önce, MIT'deki nöro bilimciler beynin belirli bir bölümündeki nörol aktiviteleri kontrol ederek sıçanların kötü alışkanlıklarından nasıl kurtulmaları gerektiğini çözdü. Gerçekten havalı iş! Fakat nörobilimin vaatleri, birtakım büyük beklentilere ve fazlasıyla abartılmış, kanıtlanmamış iddialara yol açtı.
Yapacağım şey, çeşitli şekillerde nöro-bankası, nöro-aptallık, ya da benim favorim nöro-zırvalık olarak adlandırılan birkaç klasik hamleyi, foyasını nasıl ortaya çıkaracağınızı ayırt etmeyi göstermek.
Peki, ilk kanıtlanmamış iddia insanların düşüncelerini ya da duygularını okumak için beyin taraması kullanabilmenizdir. İşte bir takım araştırmacı tarafından The New York Times gazetesinde serbest kürsü sayfasında yayınanan araştırma. Başlık mı? "iPhone'unuzu seviyorsunuz. Kelimenin tam anlamıyla." Çok hızlı bir şekilde sitedeki en çok e-mail atılan makale oldu.
Peki bunu nasıl anladılar? Bir beyin tarayıcının içine 16 tane insan koydular ve onlara çalan iPhone videoları gösterdiler. Beyin taramaları gösterdi ki beynin insula ismi verilen bir bölümünde aktifleşme oldu, onların demesine göre aşk ve şefkat duygularının bağlı olduğu bir bölümde. Yani insula'da aktifleşme gördükleri için bu sonuca vardılar, bu da demek oldu ki denekler iPhone'larını seviyordu. Bu tür akıl yürütme yönteminde tek bir problem var ve bu insula'nın çok yaptığı bir şeydir. Elbette, aşk ve şefkat gibi pozitif duygular barındırmaktadır, ama aynı zamanda bir ton başka süreçte de yer almaktadır, hafıza, dil, dikkat gibi, hatta öfke, nefret ve acı gibi. Yani aynı mantıkla gidersem, ben de şu sonuca varabilirim siz iPhonunuzdan nefret ediyorsunuz. Buradaki nokta, insula'da aktifleşme gördüğünüz zaman, bütün liste içinden bir tanesini çıkartamazsınız ve favori açıklamanızı seçemezsiniz ve bu gerçekten uzun bir liste. Meslektaşlarım Tal Yarkoni ve Russ Poldrack bugüne kadarki bütün beyin imgeleme çalışmalarının üçte birinde insula'nın aniden ortaya çıktığını gösterdi. Yani çok büyük ihtimal, insula'nız şu anda kapalı. ama bunun beni sevdiğiniz anlamına geldiğini düşünerek kendimi kandırmayacağım.
Aşktan ve beyinden bahsetmişken, bazılarınızın Doktor Aşk olarak tanıdığı bir araştırmacı var, ki o, bilim insanlarının toplumu bir arada tutan, aşkın ve refahın kaynağı olan bir yapıştırıcı bulduğunu idda ediyor. Bu kez peynirli bir sandviç değil. Hayır, bu oksitosin adı verilen bir hormon. Muhtemelen duymuşsunuzdur. Yani, Doktor Aşk argumanını insanların oksitosinini arttırdığınızda, bunun onların güvenini, empatilerini ve yardımlaşmalarını da arttırdığına dayandırmakta. Bu yüzden oksitosine "moral molekülü" diyor.
Bu araştırmalar bilimsel olarak geçerli ve aynıları tekrar tekrar yapıldı, ama bütün hikaye onlar değil. Diğer araştırmalar göstermekte ki oksitosini arttırmak, kıskançlığı da arttırıyor. Kötü niyeti arttırıyor. Oksitosin insanların diğer gruplar pahasına kendi gruplarını kayırmalarını etkiliyor. Ve bazı diğer durumlarda, oksitosin yardımlaşmayı düşürebiliyor bile. Bu çalışmalara dayanarak, söyleyebilirm ki, oksitosin ahlaksız bir molekül ve ben kendime Doktor Garipaşk diyorum. (Kahkahalar)
Nöro-zırvalığı her yerde manşetlerde görmekteyiz. Süpermarketlerde, kitap kapaklarında görmekteyiz. Peki ya kliniklerde?
SPECT görüntüleme, beyindeki kan dolaşımını takip etmek için radyo aktif izleyici kullanan bir tür beyin tarama teknolojisidir. İndirimli fiyatı birkaç bin dolar karşılığında, Amerika'da size bu SPECT taramayı yapacak ve imgeyi problemlerinizin teşhisinde kullanacak klinikler var. Kliniklerin söylediğine göre, bu taramalar, Alzheimer hastalığını önlemekte, kilo ve bağımlılık sorunlarını çözmekte, aile içi geçimsizlikleri aşmakta ve tabi ki, depresyondan endişeye, Dikkat Eksikliği Hiperaktivite Bozukluğuna kadar çeşitli akıl hastalıklarını tedavi etmekte. Bu kulağa harika geliyor. Pek çok insan buna katılır. Bu kliniklerden bazıları sektöre onlarca milyon dolar kazandırıyor.
Burada sadece bir sorun var. Nero bilimdeki ortak fikir şudur ki biz henüz akıl hastalığına, tek bir tarama ile teşhis koyamıyoruz. Fakat bu klinikler, bugüne kadar binlerce hastayı tedavi etmekte ve bu hastaların çoğu çocuk ve SPECT imgeleme radyoaktif bir aşılama içermekte. yani insanları, potansiyel zararı olan radyasyona maruz bırakıyor.
Bir nerobilimci olarak, nerobilimin akıl hastalığını tedavi etme potansiyeli konusunda ve belki de bizleri daha iyi ve daha zeki yapma konusunda ben çoğu insandan daha heycanlıyım ve eğer bir gün peynir ve çikolatanın daha iyi kararlar vermemizi sağladığını söyleyebilirsek, buna ben de varım. Ama henüz oraya gelemedik. Beynin içinde bir "satın al" düğmesi bulamadık henüz ya da insanların beyin taramalarına bakarak yalan mı söylüyorlar, aşıklar mı henüz ayırt edemiyoruz ve hormonlar sayesinde günahkarları azizelere çeviremiyoruz. Belki günün birinde bunları yapacağız, ama ozamana kadar, abartılmış iddiaların kaynakların değerini düşürmesine ve gerçek bilimden ilgiyi dağıtması konusunda dikkatli olmak zorundayız.
İşte sizin devreye girdiğiniz nokta burası. Eğer birisi size üzerinde beyin olan bir şey satmak isterse, sözlerine kanmayın. Zor sorular sorun. Kanıt bulmak için sorun. Hikayenin anlatılmayan kısmını öğrenmek için sorun. Cevaplar basit olmamalı, çünkü beyin basit değil. Ama bu yine de birşeyleri çözmek için denemeler yapmaktan alıkoymuyor bizi.
Teşekkür ederim. (Alkış)