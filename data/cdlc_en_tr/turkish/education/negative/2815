Ağaçlara bayılırım ve de evim muhteşem bir arboretuma yakın olduğu için çok şanslıyım, pazar günleri genellikle eşim ve 4 yaşındaki çocuğum ile oraya gideriz, ağaçlara tırmanırız, saklambaç oynarız. İkinci okulumun da kocaman ağaçları vardı, kocaman bir lale vardı, sanırım ülkedeki en büyük laleydi, ayrıca oyun alanının çevresinde muhteşem çalılar ve bitkiler bulunuyordu.
Bir gün birkaç sınıf arkadaşım tarafından hırpalandım ve çalılara atıldım, elbiselerim soyuldu, bana saldırdılar, kötü şeyler yaşadım ve bunlar bir anda oldu. Şimdi, bunları anlatmamın sebebi, sonrasında, düşünüyordum ki -- okula geri gittiğimde, kendimi kirlenmiş, ihanete uğramış, utandırılmış hissettim ama en çok da güçsüz hissettim, ve 30 yıl sonra bir uçakta oturuyordum, Veronica isimli Şilili bir bayanın yanında bir insan hakları turunda birlikteydik ve o bana işkence görmenin nasıl bir şey olduğunu anlatmaya başladı, ve benim açımdan da okuldaki anım benim yaşadığım tek dayanak noktamdı. Bu muhteşem bir öğrenim deneyimiydi, çünkü, bana göre, insan hakları her zaman kendimi içinde hissettiğim bir konuydu, ama, aslen, orada yaşayan diğer insanların başına gelen bir şeydi.
1985 yılında Bono'dan bir telefon aldım, bildiğiniz gibi harika bir şarkıcıdır ama muhteşem de bir aktif kişidir (hilebaz).
(Gülüşmeler)
hayır denmesi çok zor birisidir ve ben Biko şarkısını yaptıktan sonra, genel af için bir tura gidiyorduk, ilgilenilmesi gerekir, ve gerçekten bu benim ilk kez çıkıp gözleri önünde ailelerinin vurulduğunu gören insanlarla, partnerleri gözü önünde uçaktan okyanusa atılan insanlarla, tanışmaya başladığım zamandı ve birden bu insan hakları dünyası benim dünyamın içine girdi, ve gerçekten önceden yaptığım gibi bu konudan uzaklaşamadım.
Bu genel af ile ilgili tura dahil oldum, sonra 1988'de Bono'nun işini devraldım ve nasıl aktif olunur öğrenmeye çalıştım. Çok iyi değildim ama Youssou N'Dour, Sting, Tracy Chapman ve Bruce Springsteen'i genel af için dünyayı dolaşmaya ikna ettik, bu müthiş bir deneyimdi. Bir kez daha, olağanüstü bir ders aldım, gerçekten bu ilk kez idi, birçok ülkeden bir sürü insan ile tanıştım ve bu insan hakları hikayeleri çok gerçekçi olmaya başladı, ve tekrar, öyle rahatça bu konudan kaçmayı başaramadım.
Ama fikrim olmayan bir konuda beni en çok şaşırtan şey bu şekilde acıya maruz kalıyorsunuz ve sonra tüm yaşadıklarınız, hikayeniz sizinle kalıyor, inkar ediliyor, gömülüyor ve unutuluyor. Görünen o ki, ne zaman etrafta bir kamera olsa, video veya film kamerası, o hikayeleri yok etmeye çalışan güçlerin işleri çok çok zorlaşıyor. Ve Reebok bu İnsan Hakları Şimdi turundan sonra bir fon kurd ve orada bir karar alındı -- yani, birkaç yıl boyunca kameraları insan hakları aktivistlerine ulaştıracak bir bölüm kurulması teklifinde bulunduk. Hiçbir şey elde edemedik, sonra Rodney King olayı yaşandı, ve insanlar şöyle düşündü, "Pekala, eğer doğru zamanda ve yerde kamera bulunursa ya da belki, yanlış zamanda, kim olduğuna göre değişir, sonra gerçekten bir şeyler yapmaya başlayabilirsin, kampanya yapmaya, sesini duyurmaya, ve insanlara neler olduğunu anlatmaya.
Böylece, Witness (şahit) 1992 yılında başlatıldı ve bugüne kadar 60'dan fazla ülkeye kamera verildi. Biz de aktivist gruplarla kampanyalar başlattık, hikayelerini anlatmaya yardım ettik ve birazdan sizlere göstereceğim, son kampanyalardan biri, korkarım ki Uganda'dan bir hikaye ve dün Uganda'dan muhteşem bir hikayemiz olmasına rağmen, bu o kadar iyi değil. Uganda'nın kuzeyinde yaklaşık 1.5 milyon kişi ülke içinde yerlerinden edildi, bunlar başka bir ülkede mülteci değiller ama son 20 yıldır süren iç savaş yüzünden, yaşayacak yerleri yok. 20,000 çocuk, asker çocuk yapılmak için ailelerinden alındı ve Uluslararası Suç Mahkemesi'de ordunun beş liderinin peşine düştü, ordunun adını unuttum, sanırım Lordların Direniş Ordusu, ama hükümet de pek temiz bir geçmişe sahip değil, ilk videoyu oynatabilir miyiz?
(Müzik) Kadın: Kampta hayat hiçbir zaman kolay değildir. Bugün bile zor. Biz bizi bu kampa getiren korku yüzünden kalıyoruz .. hala geldiğimiz yerde mevcut. "İki Ateş Arasında: Kuzey Uganda'da İşkence ve Yerdeğişim" Adam: Biz evimizdeyken Kony'nin asi askerleri bizi rahatsız ediyordu. Başta kampta güvendeydik. Ama sonradan hükümetin askerleri de bize kötü davranmaya başladı.
(Marş) Jennifer: Bir asker yola doğru gelerek nereden geldiğimizi sordu. Evelyn ve ben annemin arkasına saklandık. Evelyn: Bize oturmamızı emretti biz de oturduk. Diğer asker de geldi. Jennifer: Adam geldi ve beni soymaya başladı. Diğeri Evelyn'i kenara taşıdı. Beni kirleten asker beni bırakıp Evelyn'e tecavüz etmeye gitti. Evelyn'e tecavüz eden de onu bırakıp beni kirletmeye geldi. Adam: Askerler, bu kadar uzunlukta sopalarla bizleri itiraf etmemiz için dövüyorlar. Bir yandan döverken, "Gerçeği söyle!" deyip duruyorlar. Kadın: Yalan söylediğimi söyleyip durdular. O anda ateş edip parmaklarımı kopardılar. Düştüm. Beni orada ölüme terk edip diğerlerine katılmak için koştular.
(Müzik) Uganda 1986'da İşkenceye Karşı Komitesine katıldı. İşkence, ister fiziksel olsun ister ruhsal, bir göz korkutma, caydırma, intikam alma, cezalandırma veya bilgi toplama aracı olarak bilinçli şekilde insanlara ağır acı çektirmekte kullanılan her türden edimlerdir.
Peter Gabriel: Yani işkence her zaman kendi ülkeniz dışında yaşadığınız bir şey değil. Vatanımda, -- İngiliz askerlerin genç Iraklıları dövdükleri fotoğraflara bakıyorduk, Ebu Garib, Guantanamo Körfezi'nden fotoğraflar ve Newark havalanına giderken bir şöförüm vardı. Bana hikayesini anlattı, gecenin saat 4'ünde Queens'deki evinden alınmıştı -- Midwest'te bir yere götürülmüştü, soruşturulmuş ve işkenceye uğramıştı, dört hafta sonra evine geri gönderilmişti çünkü o da aynı şeye sahipti -- Orta doğulu idi ve 11 eylül pilotlarından biri ile aynı isme sahipti ve bu gerçek de olabilir yalan da ama ben onun yalan söylediğini düşünmüyorum.
Bence, eğer dünyada etrafımıza bakarsak, eriyen kutuplardaki buzullar gibi, yüzyıllardır bir çok olayda savaşını verdiğimiz insan haklarının da çok hızlı eridiğini görmeliyiz ve bu belki de dikkatlice bakmamız gereken ve hatta kampanya başlatmamız gereken bir konudur. Burada da iş ortaklarımızdan biri -- Van Jones ve Barlar Değil Kitaplar projesinde, görüntüleri ile Kaliforniya'daki yürürlükteki gençlik ıslah sisteminin değiştirilmesini sağladılar ve sanırım çok çok daha fazla insani metot aranıyor, genç çocukları nasıl hapisaneye koymalıyız, bu başlangıç sorusu ve bay Morales'in hikayesi gibi, afedersiniz bay Gabriel, eğer sizin operasyonunuzu biraz ertelersek bir sorun olur mu? Hayır, hiç sorun değil, acele etmeyin. Ama bu kesinlikle, her kim her ne yaptıysa, bu zalimce ve alışılmadık bir ceza.
Her neyse, Witness dünyanın her bir yanında hayatlarını tehlikeye atan insanları kamera ile silahlandırmaya çalışıyor ve size birkaç görüntü daha göstermek istiyorum. Teşekkürler.
Bir hikayenin uydurma olduğunu söyleyebilirsin.(Gürleme)
(Müzik) Jürinin ahlaksız olduğunu söyleyebilirsin. Birinin yalan söylediğini söyleyebilirsin. Gazetelere güvenmediğini söyleyebilirsin. Ama gördüğün şeyin aslında gerçekleşmediğini söyleyemezsin. WITNESS (şahit)'in dünyaya kamera sağlamasına yardımcı olun. Bir video çekin, adaletsizliği gözler önüne serin, gerçekleri ortaya koyun, bize dünyada neyin yanlış olduğunu gösterin ve belki de dünyanın düzeltilmesine yardımcı olabiliriz. WITNESS (şahit) Az önce izlediğiniz görüntülerin hepsi WITNESS ile çalışan insan hakları grubu tarafından çekildi.
(Alkışlar)
PG: WITNESS teknolojik yenilikler ile ortaya çıktı, yani, ufak, taşınabilir, DV kameralar bu yaptıklarımızı mümkün kıldı. Ayrıca bilgisayarları dünyaya açmaya çabalıyoruz, böylece gruplar çok daha etkin iletişim kurabilecekler, daha etkin kampanyalar yapacaklar, ama şu anda kameralı cep telefonlarının bize vermiş olduğu muhteşem bir fırsata sahibiz, çünkü bu ucuz, her yerde mevcut ve tüm dünyada hızlıca yayılıyor bu da bizim için çok heyecan verici.
Düşümüz, başına bu tür kötü bir şey gelen herkesin hikayesini internete yükleyebildiği insanların görmesini sağlayabildiği, izletebildiği bir dünya yaratmak, böylece gerçekten seslerinin duyulduğunu bilebilirler, orada belki Google Earth gibi kocaman bir internet sayfası olacak, insanların girip dünyada olan gerçeklerden haberdar olacağı bir sayfa, dünyadaki herkes için, bir açıdan -- bu teknolojinin bizlere mümkün kıldığı şey aslında dünyanın birçok probleminin temsili bir yüzü olabilir, AIDS'ten kimin öldüğünü görebiliriz, ya da, ilk kez, kimin dayak yediğini ve blog kültürü gibi bizlere hikayelerini duyurabilirler -- bunu eğer bu tür alanlara taşıyabilirsek, bence dünyamızı gerçekten birçok şekilde değiştirebiliriz. Yepyeni bir oluşum doğabilir, yerden yükselmeye başlayan, ışığa doğru giden ve güçlü olan, tıpkı bir ağaç gibi. Teşekkür ederim.