Size bir hikaye anlatayım.
Bu benim lise fen bilimleri öğretmeni olarak ilk yılım ve çok hevesliyim. O kadar heyecanlıyım ki kendimi tamamen ders planlarına adamış bir haldeyim. Ama yavaş yavaş öğrencilerimin hiç birşey öğrenmiyor olabileceği gerçeğini ürkütücü bir şekilde anlamaya başlıyorum.
Bir gün şöyle bir olay oldu: Sınıfıma benim tüm biyoloji konuları arasındaki en sevdiğim konuyu ders kitabından okumaları için ödev verdim: virüsler ve nasıl saldırdıkları. Ve bunu onlarla tartışmak için o kadar heyecanlıydım ki sınıfa geldim ve "Lütfen birisi bana ana fikirleri ve bunun neden bu kadar mükemmel olduğunu açıklayabilir mi?" dedim.
Bir sessizlik oldu. Sonunda en gözde öğrencim, direk gözlerimin içine baktı ve şöyle dedi, "Okuma bölümü berbattı." Ve sonra açıklık getirdi. "Aslında, berbattı demek istemedim. Tek bir kelimesini dahi anlamadım demek istedim. Sıkıcıydı. Ee, çok da umrumda değil ve berbattı."
Onu onaylayan gülümsemeler artık tüm sınıfa yayılmıştı ve o anda tüm öğrencilerimin onunla aynı tarafta olduğunu anladım, belki not tuttular veya kitaptaki tanımlamaları ezberlediler ama hiçbiri gerçekten ana fikirleri anlamadı. Hiçbiri bana bu konuların neden güzel olduğunu neden bu kadar önemli olduğunu söyleyemez.
Tamamen bihaberdim. Bundan sonra ne yapacağım konusunda hiç bir fikrim yoktu. Bu yüzden tek aklıma gelen şöyle demekti: "Dinleyin. Size bir hikaye anlatayım. Bu hikayede ki ana karakterler bakteriler ve virüsler. Bu arkadaşlar bir kaç milyon kere büyütülmüş halleri. Gerçek bakteri ve virüsler o kadar küçüktür ki Mikroskop olmadan onları göremeyiz. ve sizler bakteri ve virüsleri büyük ihtimalle biliyorsunuzdur çünkü her ikisi de bizi hasta eder. Ama pek çok kişinin virüslerle ilgili olarak bilmediği şey ise onların bakterileri de hasta edebildiğidir. "
Öğrencilerime anlattığım hikaye bir korku hikayesi olarak başladı. Bir zamanlar mutlu küçük bir bakteri varmış. Ona çok fazla bağlanmayın. Belki de sizin midenizde yüzüyordur ya da bir yerlerde bozuk bir yiyecektedir ve birden kendini iyi hissetmemeye başlar. Belki de yemekte bozuk bir şeyler yedi ve herşey gerçekten korkunç olmaya başladı derisi yırtılır ve içinden çıkan bir virüs görür. Ve inanılmaz korkunçlaşır Patlayarak açılır ve bir virüs ordusu içinden dışarı doğru akar. Eğer -- Iyyy doğru -- Eğer bunu görüyorsanız ve bir bakteri iseniz bu sizin en kötü kabusunuzdur. Ama eğer bir virüs iseniz ve bunu görüyorsanız, Küçük bacaklarınızı üst üste atıp şöyle düşünürsünüz "Bizler harikayız!." Çünkü bu bakteriyi hasta etmek için çok ustalıkla çalışılması gerekiyordu. İşte olanlar şöyle ; bir virüs bir bakterinin üzerine tutundu ve DNA'sını onun içine doğru kaydırdı. Sonraki olay ise virüs DNA'sı bakteri DNA'sını parçalayan şeyi üretti. Ve artık tüm bakteri DNA'sında kurtulduğumuza göre virüs DNA'sı hücrenin kontrolünü ele geçirir ve ona daha fazla virüs üretmesini söyler. Çünkü bakın, DNA yaşayan şeylere ne yapması gerektiğini söyleyen ayrıntılı bir plan gibidir. Bu bir araba fabrikasına girip Çalışma planlarını araba yerine katil robotlar üretenlerle değiştirmek gibidir. İşçiler ertesi gün gelir işlerini yapar ama farklı talimatları izlemektedirler. Bu yüzden bakteri DNA'sını virüs DNA'sıyla değiştirmek bakteriyi virüs üreten bir fabrika haline getirir ki -- sonunda bakteri virüslerle aşırı dolup patlar. Fakat virüslerin bakteriyi enfekte etmek için kullandığı tek yöntem bu değil. Bazı virüsler çok daha kurnazdır. Bir gizli ajan virüs bakteriye bulaştığı zaman biraz casusluk yapar. Burada, paltolu, gizli ajan virüs, DNA'sını bakteri hücresinin içine kaydırır, ama işin hilesi: Başlangıçta zararlı hiçbirşey yapmaz. Bunun yerine sessizce bakteri DNA'sının içine yerleşir ve bir uyuyan terörist hücre gibi talimatları bekler. Ve bununla ilgili ilginç şey ise bakterinin bebekleri olduğu zaman, bebeklerin de DNA'sında virüs vardır. Artık içlerinde uyuyan virüs hücreleri olan tamamen büyümüş bir bakteri ailemiz var. Mutlu mesut hep beraber yaşıyorlar derken sinyal gelir ve -- BAM! --Tüm DNA ortaya çıkar. Hücrelerin kontrolünü ele geçirir, onları virüs üreten fabrikalar haline çevirir ve hepsi patlar Kocaman, büyümüş bir bakteri ailesi hepsi içinden virüsler dökülürken ölürler. Ve virüsler bakteriyi ele geçirir. Artık virüslerin hücrelere nasıl saldırdıklarını anlıyorsunuz. İki Yolu var: Soldaki Litik yolu, virüsler direk girer ve kontrolü ele geçirir. Sağda ise lizojen yolu gizli ajan virüsler kullanılan.
O zaman bu konu zor değilmiş değil mi ? Ve artık hepiniz anladınız. Ama eğer lise mezunu iseniz, neredeyse hepinizin bu bilgiyi önceden gördüğünü garanti ederim. Ama eminim daha farklı bir yöntemle pek de aklınızda kalmayacak bir yöntemle.
O zaman öğrencilerim bunu ilk öğrendiklerinde, neden bu kadar nefret ettiler? Pekala bir kaç sebep vardı.
İlk olarak, garanti ederim ki okul kitaplarının gizli ajan virüsleri yoktu ve korku hikayeleri de yoktu. Bakın bilim iletişiminde ciddilikle ilgili bir takıntı var. Bu beni öldürüyor. Şaka yapmıyorum. Eğitimsel bir yayımcı ile çalışıyordum ve bir yazar olarak , bana asla hikayeler ya da eğlenceli, cazip bir dil kullanmamam söylenmişti Çünkü o zaman işim "ciddi" yada "bilimsel" görülmeyebilirdi. Değil mi? Demek istediğim birilerinin bilim öğrenirken eğlenmesi haramdır. Bilimin sümüksü balçık, renk değişimleri ile alakalı bir bir alanı var. Bakın buna ve sonra tabi ki, her iyi bilim adamının sahip olması gereken patlamalar! Ama eğer bir okul kitabı çok eğlenceli görünürse, nedense bilimdışı oluyor.
Şimdi bir başka problem ise Okul kitaplarındaki dilin tamamen anlaşılmaz olması. Eğer size daha önce anlattığım hikayeyi özetlemek istersek Şöyle bir şeyler söyleyerek başlayabiliriz; "Bu virüsler Dna'larını bir bakteriye aktararak kendilerinin kopyalarını yapmaktadırlar." Bunun bir okul kitabındaki hali ise şöyledir: "Bakteriyofaj (bakteri yiyen) replikasyonu (yinelenmesi) viral nükleik asidin bir bakteriye girişi vasıtasıyla başlatılır. " Bu harika, 13 yaşındakiler için mükemmel!
Ama durum şu ki Fen bilimleri eğitiminde ki pek çok kişi buna bakıp bunu asla öğrencilere veremeyiz diyecektir çünkü bazı tam olarak da doğru olmayan söyleyiş biçimleri içermektedir. Örneğini ben size virüslerin DNA sı olduğunu söyledim. Pekala, çok az bir oranının yoktur. Onların DNA yerine RNA ları vardır. Bu yüzden profesyonel fen bilgisi yazarı bunu yuvarlak içine alır ve " Bu gitmeli" der. Çok daha teknik bir şeye çevirmeliyiz." Ve bir grup Profesyonel fen bilgisi editörünün bu gerçekten çok basit olan açıklamanın üzerinden geçmesinden sonra hemen her kullandığım kelimede hata bulacaklardır ve yeteri kadar ciddi olmayan herşeyi değiştireceklerdir ve yüzde 100 mükemmel olmayan herşeyi değiştireceklerdir. O zaman hatasız olacaktır , ama anlamak tamamen imkansız hale gelecektir. Bu korkunç bir şey.
Biliyor musunuz, sürekli olarak bu hikaye anlatma fikri hakkında konuşup duruyorum ve bilim iletişimi benim kesinlik tiranlığı adını verdiğim, asla hikaye anlatamadığınız fikirle uğraşıp duruyor. Bilim korkunç bir anlatıcı haline gelmiş vaziyette gibi, hiç kimsenin umurunda olmayan detaylar veren bir halde. Şöyle bir durumda gibi, "Oh, Geçen gün öğle yemeği için arkadaşımla buluştum ve çok çirkin bir pantolon giymişti. Yani, tam olarak pantolon değildi , daha çok tayt gibiydi ama sanırım aslında daha çok dar pantolon (jeggings) gibiydi. ama şimdi düşününce, ---- " ve siz, " Allah'ım Bunun anlamı nedir? " veya daha kötüsü, Fen bilimleri eğitimi sürekli "Aslında." diyen adama dönüşmekte. değil mi? Siz şöyle dersiniz , "Oh, dostum, gecenin köründe kalkmak ve tam bir karanlıkta yüzlerce km yol yapmak zorundayız." ve O kişi , "Aslında 140.496 km." ve siz, "Aslında, kapa çeneni! Sadece bir şey anlatıyorum."
Çünkü iyi anlatıcılık tamamen duygusal bağlantı kurmakla ilgilidir. Dinleyicilerimizi önemli konulardan bahsettiğimize ikna etmemiz gerekir. Ama bilmek kadar hangi detayları dışarıda bıraktığımız da önemlidir ki, böylece ana fikir halen geçerli olsun. Mimar Mies Van Der Rohe'nin bir sözünü hatırladım ve aklımda kaldığı kadarıyla şöyle demiştir; bazen doğruyu anlatmak için yalan söylemeniz gerekir. Bence bu düşünce özellikle fen bilimleri eğitimiyle yakından ilişkilidir.
Ve son olarak İnsanların benim bilimi aptallaştırmayı savunduğumu düşündüklerini görünce hayalkırıklığına uğruyorum. Bu kesinlikle yanlış. Şuan da MIT üniversitesinde doktora öğrencisiyim ve kesinlikle detaylı spesifik bilimsel iletişimin öneminin farkındayım ama uzmanlar arasında, 13 yaşındaki çocuklara öğretmeye çalışırken değil. Eğer genç bir öğrenci tüm virüslerin DNA sı olduğunu düşünürse bu onun bilimde başarılı olma şansını mahvetmez. Ama genç bir öğrenci bilimden hiç birşey anlamazsa ve bu şekilde kulağa geldiği için nefret etmeyi öğrenirse bu onların başarı şanslarını yok eder.
Bu artık durmalı ve umarım değişim bu sorunların devam etmesinin sorumlusu enstitülerden gelir ve bunu durdurmaları için onlara yalvarıyorum, rica ediyorum ama sanırım bu pek mümkün değil. O yüzden, bizler çok şanslıyız bu enstitüleri aşağıdan yukarı değiştirebileceğimiz internet gibi kaynaklarımız var. Sadece bilimi anlaşılır şekilde, basit olarak anlatmaya adanmış pek çok artan sayıda online kaynak var. Herhangi bir lise öğrencisinin anlayabileceği basitlikte bir dile sahip, Wikipedia benzeri içinde her tür bilimsel içeriğin bulunduğu bir web sitesi hayal ediyorum. Ve ben boş zamanımın çoğunu YouTube'a koyduğum bilim videolarını yapmaya harcıyorum. Kimyasal dengeleri tuhaf okul dansları ile ilgili benzetmelerle açıklıyorum ve yakıt hücrelerinden yaz kampındaki kızlar ve oğlanlar hakkında hikayeler aktararak bahsediyorum. Geri dönüşler bazen yanlış yazılmış olsa ve kısaltmalardan oluşsa da ama yine de öyle takdir edici ve minnettar ki bu yöntemin doğru olduğunu biliyorum. Bilimsel iletişim kurmalıyız.
Gerçi halen yapılacak çok iş var ve eğer bilimle uzaktan yakından alakalı iseniz bana katılmanızda ısrar ediyorum. Bir kamera alın, blog yazmaya başlayın ,her neyse ama ciddiyeti bir kenara bırakın, terminolojiyi bir kenara bırakın. Beni güldürün. Benim ilgilenmemi sağlayın. Saçma sapan sinir bozucu kimsenin umrunda olmayan detayları devre dışı bırakın ve konunun özüne gelin. Nasıl mı başlamalısınız? Neden, "Dinleyin size bir hikaye anlatacağım" demiyorsunuz?
Teşekkürler.
(Alkışlar)