Burada olmak çok güzel İskoçya, Edinburgh'da, iğne ve şırınganın doğduğu yerde. Bu yönde buradan bir buçuk kilometreden az mesafede 1853'de bir İskoçyalı iğne ve şırınganın ilk patentlerini aldı. Adı Alexander Wood idi ve "Royal Collage of Phycisians"daydı. Patent bu. Bu iğnelerin, günümüzde kullanılan iğnelerle neredeyse aynı gözükmesi aklımı başımdan alıyor. Fakat, bu 160 yaşında.
Şimdi aşı alanına dönüyoruz. Aşıların çoğu bu 160 yıllık teknolojiyle, iğne ve şırıngayla yapılır. Birçok açıdan bunun bağlı oldu şey, aşıların başarılı bir teknoloji olması. Temiz su ve sıhhi tesisattan sonra, aşılar yaşan süremizi en çok arttıran teknolojidir. Bu, geçilmesi zor bir başarı.
Fakat diğer teknolojiler gibi, aşıların da yetersizlikleri var, iğne ve şırınga bu hikayede anahtar roldeler-- bu eski teknolojide. Apaçık olanla başlayalım: Çoğumuz iğneyi ve şırıngayı sevmeyiz. Ben de buna dahilim. Fakat, nüfusun yüzde 20'si iğne korkusuna sahip. Bu iğneyi sevmemekten ötesi; iğne korkusu yüzünden aşı olmaktan bilerek kaçınmak. Bu, asıların daha fazla insana ulaşması açısından sorun oluşturuyor.
Şimdi, bununla ilgili başka bir anahtar konu ise iğne yaralanmaları. DSO (Dünya Sağlık Örgütü)'nün verileri her yıl 1,3 milyon insan ölümünün iğne yaralanmaları sebebiyle çapraz bulaşma sonucunda gerçekleştiğini öne sürüyor. Bunlar, vakitsiz ölümler.
Bu iki şey muhtemelen duymuş olduklarınız, fakat iğne ve şırıngayla ilgili ve muhtemelen haberdar olmadığınız iki farklı hata daha var. Birincisi bir sonraki nesil aşıların gelişmesini bağışıklık tepkileri açısından durdurmasının muhtemel olduğu. İkincisi ise bahsedeceğim soğuk zincir probleminin sorumlusu olduğu.
Size benim ve takımımın Avustralya'da Queensland Üniversitesinde yapmakta olduğumuz, bu dört problemle baş etmek için tasarlanmış bir proje üzerine çalışmalardan bahsedeceğim Bu teknolojinin adı Nanopatch. Bu, bir Nanopatch örneği. Çıplak gözle bakıldığında bir kare gibi görünüyor posta pulundan daha küçük fakat mikroskop altında bakıldığında gördüğünüz insan gözüyle görülemeyen binlerce minik çıkıntı. İğneyle karşılaştırılan bu karenin üzerinde yaklaşık 4000 çıkıntı var. Bu çıkıntıları derinin bağışıklık sistemiyle uyuşması için ben tasarladım. Bu, Nanopatch ile bağlantılı çok önemli bir fonksiyon.
Şimdi biz Nanopatch'i derin reaktif iyon aşındırması adlı bir teknikle yapıyoruz Yarı iletken endüstrisinden esinlenilen bu özel teknik, düşük maliyetli büyük miktarlarda üretilebilir.
Şimdi biz asıları Nanopatch çıkıntılarına kuru kaplıyoruz ve deriye uyguluyoruz En basit uygulama şekli parmağımızı kullanmak, fakat parmağımızın bir takım kısıstlamaları var bu yüzden bir uygulayıcı icat ettik Bu çok basit bir cihaz, ona sofistike bir parmak diyebilirsiniz. Yayla çalışan bir cihaz Yaptığımız şey, Nanopatch'i deriye uyguladığımızda (tık) hızlıca birkaç şey olmakta. İlk olarak, Nanopatch üzerindeki çıkıntılar. sert dış katmanı geçiyor ve aşı hızlıca bırakılıyor-- aslında, bir dakikadan az bir sürede. Sonra Nanopatch çıkarabiliyoruz ve atıyoruz. ve uygulayıcıyı yeniden kullanabiliyoruz.
Bu Nanopatch hakkında bir fikir veriyor ve hemen bazı anahtar avantajları görebilirsiniz. İğnesiz olduğundan bahsettik bunlar gözle göremeyeceğiniz çıkıntılar ve, tabii ki, iğne korkusu konusunu da gideriyoruz
Şimdi bir adım geriye gidip diğer iki çok önemli avantaj üzerine düşünürsek: Biri uygulama ile birlikte gelişmiş bağışıklık tepkisi, ve ikincisi soğuk zincirden kurtulmak.
İlkinden başlayalım, bağışıklık sağlayıcılık fikri. Bunu anlamak biraz zaman alabilir, ancak size basitçe açıklamaya çalışacağım. Bir adım geri atarak, sizlere aşıların işleyişini basitçe anlatacağım. Aşılar, öncelikle zararsız bir mikrop olan, antijen maddesini vücudumuza tanıtarak işe başlarlar. Bu zararsız mikrop vücudumuzu kandırarak, davetsiz bir misafirle nasıl başa çıkması gerektiğini öğretecek ve hatırlatacak bir bağışıklık tepkisi sağlar. Gerçek saldırgan geldiğinde vücudumuz, aşıyla başa çıkmak için hızlıca bir bağışıklık tepkisi oluşturarak, enfeksiyonu etkisiz hale getirir. Bunu başarıyla becerir.
Günümüzde bu işlem, iğne ve şırınga yoluyla yapılıyor birçok aşının vücuda iletilmesi bu eski teknolojiyle, yani iğneyle sağlanıyor. Ancak vücudumuzun bir bağışıklık tepkisi oluşturmasını engellediği tartışılabilir, derideki bağışıklık noktasını ıska geçiyor. Bu fikri açıklayabilmek için derimizin altına inerek, bu çıkıntılardan biriyle; cilde uygulanan Nanopatch teknolojisiyle başlamalıyız. Böylece bu bilgiye erişebiliriz. İşte bu, gerçek bir bilgi. Orada gördüğümüz bu şey, deriye yapılan Nanopatch uygulamasının bir çıkıntısı. Her renk ayrı bir katman. Görüntünün ölçeği hakkında bir bilgi vermek gerekirse, diyebilirim ki burada iğne olsaydı çok büyük görünürdü. Bu perdeden 10 kat büyük olurdu ve 10 kat derine inmiş olurdu. Derinin tamamen altına. Derideki bu çıkıntıları kolayca görebilirsiniz. Kırmızı olan ölü tabaka ama kahverengi ve mor olanlar bağışıklık hücreleriyle dolu. Örnek vermek gerekirse, kahverengi tabakada Langerhans hücresi denilen hücreler var. Vücudumuzun her bir milimetre karesi bu Langerhans hücreleriyle dolu, bu resimde göstermediğimiz başka bağışıklık hücreleri de var. Gördüğünüz gibi Nanopatch uygun şekilde giriyor. Tek bir saç kalınlığındaki yüzeyde yayılan bu hücrelerin binlercesini hedef alıyoruz.
Pekala, bunu icat eden ve tasarlayan kişi olarak çok ilgi çekici buluyorum. Ama sadece bu kadar mı? Yani hücreleri hedefleseniz ne olacak ki? Bu aşı camiasında ne anlama geliyor? Aşı sektörü iyiye gidiyor Daha sistematik bir hal alıyor. Yine de, aşının işe yarayıp yaramayacağını, kolları sıvayıp aşıyı uygulayıp işe yaramasını bekleyinceye kadar öğrenemiyorsunuz. Bu, bugün dahi bir kumar oyunu.
Biz de bu oyuna dahil olduk. Grip aşısı aldık ve Nanopatch'e ekledik, Nanopatch'i deriye uyguladık ve bekledik. Bu canlı bir hayvandı. Bir ay bekledik ve bulduklarımız bunlar. Bu Nanopatch ile yaratılmış bagisiklik yanıtın bir grafiği. İğne ve şırınga ile karşılaştırılıyor. Yatay eksen nanogram cinsinden dozu gösteriyor. Dikey eksen ise bağışıklık yanıtı. Kesikli çizgi ise koruma eşiğini gösteriyor. Eğer eşiğin üzerindeyse koruyucu demektir, Değilse işe yaramamıştır. Kırmızı çizgi çoğunlukla eşiğin altında, sadece tek bir noktada eşiği geçiyor ve 6000 nanogram gibi oldukça yüksek bir doz. Fakat mavi çizgide elde ettiğimiz son derece farklı. Nanopatch ile başardığımız şey işte bu. Verdiğimiz doz oldukça farklı bir bağışıklık sağlıyor. Gerçekten yeni bir fırsat. Aşı dünyasını ileriye taşıyan yeni bir firma olduk. Bu, bir açıdan işe yarayan ama çok pahalı olan bir aşıyı alıp ignenin yuzde biri kadar dozla aynı korumayı sağlayabilir. Bu aşıyı 10 dolardan 10 sente düşürebilir. Bu, gelişmekte olan ülkeler için çok önemli.
Bir de diğer açıdan bakalım şu an işe yaramayan aşıları alabilir ve onları koruyucu, işe yarar hale getirebiliriz. Bu, aşı sektöründe çok önemli olabilir. Üç büyük hastalığı düşünelim: HIV, sıtma, tüberküloz. Bunlar yılda 7 milyon ölümden sorumlu. ve bunlar için düzgün bir aşılama metodu yok. Nanopatch'in getirdiği gelişmeler sayesinde bunlara karşı bir şeyler yapabiliriz. Bu aday aşıları bir üst aşamaya taşıyabiliriz. Labaratuvarımda grip aşısı ile elde ettiğimiz bu grafiğe benzeyen sonuçlar veren birçok aşı denedik.
Günümüz aşı sektörünün bir diğer problemine, soğuk zincir hattına gelmek istiyorum. Adı üstünde, soğuk zincir. Aşıyı üretimden kullanıma kadar buzdolabında tutma işi. Lojistik anlamında üstesinden gelmemiz gereken bazı sorunlar var. Bu ekstrem bir örnek ama lojistik problemlerini iyi anlatıyor, özellikle fakir bölgelerde. Aşı için öncelikle buzdolabı ve soğuk zincir gerekli. Eğer aşı çok sıcak olursa bozulur, ama ilginçtir ki çok soğuk olursa da bozulur.
Riskler çok yüksek. DSÖ'nün Afrika verilerine göre aşıların yarısının soğuk zincir problemi yüzünden işe yaramadığı ortaya çıkmış. Büyük bir problem ve iğne ve şırınga ile ilgili çünkü aşının sıvı hali soğutmaya ihtiyaç duyuyor.
Nanopatch'in asıl faydası aşıların sıvı olmaması ve soğutmaya ihtiyaç duymuyor. Deneylerimizde aşının 23 Celsius derecede bir yıldan uzun süre işe yaradığını gösterdik. Bu, çok önemli bir gelişme. (Alkışlar) bundan son derece memnunuz. Labarotuvar koşullarında Nanopatch'in işe yararlığını deneylerle kanıtladık. Bir bilimadamı olarak bunu, bilimi seviyorum. Ne var ki, bir mühendis, biyomedikal mühendisi olarak ve aynı zamanda bir insan olarak tatmin olamayacağım. Ta ki, bunu laboratuvar dışına çıkarana ve ihtiyacı olan insanlara sunana kadar.
Bu maceraya başladık. Bu maceraya hiç olmadık bir şekilde başladık. Papua Yeni Gine'de.
Papua Yeni Gine gelişmekte olan bir ülke. Fransa boyutlarında. Fakat aşı sektörüyle ilgili şu anda bulunan birçok sorundan müzdarip. Lojistik sorunu var. Aşıları saklayacak sadece 800 buzdolabı var. Birçoğu da eski. Port Moresby'deki bunun gibi dökülüyorlar. Birçoğu da asıl gereken yer olan dağlık arazilerde değiller. Bu, büyük bir problem. Aynı zamanda Papua Yeni Gine dünyadaki en yüksek HPV istatistiğine sahip, human papillomavirus, cervical kanser için risk faktörü. Hala, aşılar yeterli düzeyde değil, çünkü çok pahalılar. Bu iki nedenle ve Nanopatch'ın özelliklerinden dolayi sahaya indik ve Nanopatch ile çalıştık Onu Papua Yeni Gine'ye götürdük ve kısa bir süre sonra sonuçları alacağız.
Bu tür çalışmalar kolay değil, zorlukları var ama dunyada yapmak isteyecegim başka bir şey yok. İleriye baktığımızda bir fikri paylaşmak istiyorum: Enfeksiyonlar yüzünden meydana gelen yılda 17 milyon ölümün tarihin arka sayfalarına yerleştiği bir Dünya düşünüyorum. Aşıların radikal şekilde geliştirilmesiyle sağlanacak bir gelecek bu. Şimdi burada, 160 yıllık aletin iğne ve şırınganın doğduğu yerde sizlere olabilecek alternatif yaklaşımı, Nanopatch'in iğnesiz ve şırıngasız özelliklerini ve soğuk zinciri bertaraf etmesini arttırılmış bağışıklık yanıtını sunuyorum.. Teşekkür ederim. Alkışlar