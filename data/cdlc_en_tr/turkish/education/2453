Araştırmacılar olarak çokça yaptığımız şeylerden biri, geniş kaynakları belli kabiliyetlere, veya amaçlara ulaşmak için kullanmaktır. Ve bu, bilimin ilerlemesi, ve mümkün olanın araştırılması için önemlidir. Ama bu şöyle talihsiz bir durum oluşturur; Dünya'nın çok çok küçük bir kısmı bu araştırmalara gerçekten katılabiliyor ya da bu teknolojiden yararlanabiliyor. Beni motive eden ve araştırmam konusunda gerçekten heyecanlandıran şey küçük fırsatlar ile bu dağılımı büyük ölçüde değiştirmek ve teknolojiyi toplumun daha geniş bir yüzdesi için ulaşılabilir hale getirmek.
Ve şimdi size yakın zamanda bir hayli dikkat çekmiş, ve bu felsefeyi somutlaştıran iki video göstereceğim. Ve bunlar aslında Nintendo Wii kumandasını kullanıyor. Şimdi, bu aygıta aşina olmayanlar için, bu 40 dolar değerinde bir video oyunu kumandası. Ve büyük ölçüde hareket algılayıcı sensör kabiliyeti ile tanıtılır, yani siz bir tenis raketi veya beyzbol sopası sallayabilirsiniz. Ama beni ilgilendiren şey daha çok her kumandanın ucunda nispeten yüksek performanslı kızılötesi kamera olması. Bunun neden bu kadar kullanışlı olduğunu gösteren iki tane demo göstereceğim.
Evet burada projektöre bağlı bilgisayarım var ve üzerinde bir Wii kumandası duruyor. Diyelim ki çok parası olmayan bir okuldasınız ki bu muhtemelen birçok okul için geçerli, veya bir ofis ortamındasınız, ve etkileşimli bir beyaz tahta istiyorsunuz, bunlar normalde 2-3 bin dolar tutar. Şimdi size Wii kumandası ile bunu nasıl yapacağınızı göstereceğim. Bu işlem bir donanım parçası daha gerektiriyor, o da bu kızılötesi kalem. Bunu muhtemelen kendi başınıza 5 dolara yapabilirsiniz Radio Shack'e uğrayarak. Esasen bir pil, bir düğme ve bir kızılötesi LED'e sahip, ve böyle açılıyor - sizler şimdi göremiyorsunuz - düğmeye bastığım zaman açılıyor. Bu demek oluyor ki, bu programı çalıştırdığım zaman, kamera kızılötesi noktayı görüyor ve kamera piksellerinin yerlerini projektör piksellerine kayıt edebiliyorum (yazdırabiliyorum). Şimdi bu bir beyaz tahta yuzeyi gibi oldu. (Alkış) 50 dolar civarında donanım ile kendi tahtanıza sahip oluyorsunuz. Bu Adobe Photoshop (Alkış) Teşekkürler. (Gülüşme)
Bunun için kullanılam programı kendi web siteme koydum ve ücretsiz indirilmesine izin verdim. Ve projenin duyurulmasından 3 ay sonra program yarım milyon kişi tarafından indirilmişti. Dünyanın her tarafından hocalar ve öğrenciler bunu kullanıyorlar bile. (Alkış) Ama 50 dolara bunu yapabilsek de, bu yöntemin bazı sınırlamaları var. Ama maliyetin %1'i ile sonucun %80'ini elde ediyorsunuz. Bir diğer güzel şey de kameranın birden fazla noktayı görebilmesi, yani bu aslında bir çoklu dokunmatik, interaktif beyaz tahta sistemi. (Alkış)
İkinci demo için bu Wii kumandasını kullanacağım TV nin yanında duruyor. Ekrana işaret etmek yerine ekrandan uzağa işaret ediyor. Bunun ilginç olmasının nedeni şu, eğer, örneğin, içerisinde iki kızıl ötesi nokta bulunan bir koruma gözlüğü takarsanız, bu iki noktanın yaptığı şey esasında, bilgisayara sizin kafanızın yaklaşık pozisyonunu vermek. Ve bunun ilginç olmasının nedeni şu, bilgisayar ekranında çalışan bir çeşit uygulamam var, bu ise içersinde bir takım hedeflerin yüzdüğü 3D bir odaya sahip. 3 boyutlu bir oda gibi göründüğünü görebilirsiniz, eğer görebiliyorsanız, bir nevi video oyunu gibi, yaklaşık 3D gibi görünüyor, ama büyük ölçüde, resim oldukça yassı ve ekranın yüzeyine bağlı görünüyor. Fakat kafa takibini açarsak, bilgisayar, ekrandaki resmi değiştirebilir ve kafanın hareketlerine cevap vermesini sağlayabilir. Şimdi tekrar buna dönelim. (Gülüşme) (Alkış)
Bu aslında oyun geliştirme cemiyeti için biraz şaşırtıcı oldu. (Gülüşme) Çünkü bu yaklaşık 10 dolarlık bir ekstra donanım eğer bir Nintendo Wii kumandanız varsa bile. İlerde birkaç oyun görmeyi bekliyorum, aslında Louis Castle, ki şu aşağıdaki o, en büyük oyun yayımcılarından biri olan Electronic Arts'ın mayıs ayında, bu tür kafa takibini destekleme özelliğine sahip bir oyun piyasaya süreceğini geçen hafta açıkladı. Bu, beş aydan daha kısa bir zamanda laboratuvarımdaki bir prototipten, önemli bir ticari ürün oluşması. (Alkış) Teşekkürler
Ama aslında benim için neredeyse bu iki üründen daha ilginç olan şey, insanların bunlardan nasıl haberdar olduğu. YouTube gerçekten tek bir kişinin bir fikri tüm dünyaya duyurabilmesinin yolunu, veya hızını değiştirdi. Bilirsiniz, laboratuvarımda bir kamerayla araştırma yapıyorum, ve bir hafta içerisinde bir milyon insan çalışmamı görmüştü, ve gerçekten birkaç gün içersinde tüm dünyadan mühendisler, öğretmenler, benim sistemimi veya bu çalışmanın bir türevini kullanımlarını gösteren kendi YouTube videolarını yayınlıyorlardı. Bunu ilerde daha sık görmeyi umuyorum, ve video dağıtımının araştırma camiası tarafından benimseneceğini umuyorum. Çok teşekkür ederim. (Alkış)