Herkes hem öğrenci hem de öğretmendir. Ben, ilk özel öğretmenimden, annemden ilham alırken; bu da ben Stanford Üniversitesi'nde 200 öğrenciye Yapay Zeka'ya Giriş dersini öğretirken.
Şimdi, öğrenciler de ben de dersten keyif aldık, ama bana öyle geldi ki derste işlenen konular ilerleyip modernleşmesine rağmen, öğretme teknolojileri gelişmiyordu. Aslına bakarsanız, bu 14. yüzyıl dersliğindekiyle aynı teknolojiyi kullanıyorum. Bakın, ders kitabı, kürsüde duran bilge arkadaki uyuyan adam. (Gülüşmeler) Tıpkı bugünkü gibi.
Bu yüzden öğretmen arkadaşım Sebastian Thrun ve ben düşündük ki, daha iyi bir yöntem olmalı. Kalite olarak Stanford'daki sınıfımızla eşdeğer veya daha iyi olacak ama dünya üzerindeki herkese ücretsiz olarak ulaşabilecek çevrimiçi bir sınıf yapmak için kendimizi zorladık
Dersi, 29 Haziran'da duyurduk ve iki hafta içerisinde 50,000 kişi kaydolmuştu. Bu sayı 209 ülkeden 160,000 öğrenciye kadar çıktı. Böyle bir dinleyici kitlesiyle karşılaştığımız için çok heyecanlıydık, dersi hazırlamayı henüz bitirmediğimiz için birazcık da dehşete kapılmıştık. (Gülüşmeler)
Ve çalışmaya başladık. Başkalarının yaptıkları üzerine çalıştık, onlardan neleri kopyalayabileceğimizi ve neleri değiştireceğimizi araştırdık. Benjamin Bloom, birebir öğrenimin en iyi yöntem olduğunu göstermişti. Bu yüzden, biz de ona benzetmeye çalıştık; ben ve annemde olduğu gibi, bire karşı binler olacağını bile bile. Burada, bir başüstü kamerası beni konuşurken ve kağıda birşeyler çizerken kaydediyor.
Bir öğrenci dedi ki: "Bu ders sanki bir barda size henüz kavramadığınız ama kavramak üzere olduğunuz bir şeyi anlatan oldukça zeki bir arkadaşınızla oturuyormuşsunuz hissi veriyor." Bu, tam da hedeflediğimiz şeydi.
Şimdi, Khan Akademi'den gördük ki, 10 dakikalık kısa videolar bir saatlik bir dersi kaydedip küçük formatta bir ekrana yerleştirmekten çok daha iyi işe yarıyor. Biz, daha da kısaltmaya ve daha etkileşimli hale getirmeye karar verdik. Tipik videolarımız iki dakikalık, bazıları daha kısa, ama asla altıdan daha uzun değil ve sonra, bir yoklama sorusu sorarak bire bir öğrenim havası vermek için durduruyoruz Burada, bir bilgisayarın cümleleri ayrıştırmak için İngilizce grameri nasıl kullandığını anlatıyorum ve burada duraklama var ve öğrenci, devam edebilmek için ne olduğunu anlamak, yansıtmak ve doğru kutucuğu işaretlemek zorunda.
Öğrenciler, en iyi aktif pratik yaparken öğreniyorlar. Biz, onları bağlamak istedik; belirsizliklerle boğuşmalarını ve ana fikirleri kendi kendilerine sentezlemelerini istedik. Çoğunlukla, şu şekildeki sorulardan kaçınıyoruz "Formül bu, şimdi Bana X ikiye eşitken Y'nin değeri kaç olur onu söyle." Açık uçlu soruları tercih ettik.
Bir öğrenci şöyle yazmış: "Artık baktığım her yerde Bayes ağları ve oyun teorisi örnekleri görüyorum." Ben bu tür yanıtları severim. Bu, tam da bizim elde etmek istediğimiz şey. Öğrencilerin formül ezberlemelerini istemedik; dünyaya bakışlarını değiştirmek istedik. Ve başardık. Ya da, öğrenciler başardılar, demeliyim.
Şu biraz ironik oldu, geleneksel eğitimi bozmak üzere yola çıktık ve bunu yaparken, kendi çevrimiçi sınıfımızı diğer çevrimiçi sınıflardan ziyade geleneksel üniversite sınıflarına benzetmiş olduk. Pek çok çevrimiçi sınıfta, videolar her zaman görüntülenebilir. İstediğiniz herhangi bir zaman izleyebilirsiniz. Ama eğer herhangi bir zamanda yapabilirseniz, bu aynı zamanda yarın da yapabilirsiniz demek. Eğer yarın yapabilirseniz eeh, asla zaman ayıramayabilirsiniz. (Gülüşmeler)
Böylelikle biz teslim günü denen icadı geri getirdik. (Gülüşmeler) Videoları hafta boyunca istediğiniz bir zaman izleyebiliyordunuz, ama haftanın sonunda ödevi yapmış olmanız gerekiyordu. Bu, öğrencileri devam etme konusunda heveslendirdi ve ayrıca herkesin aynı anda aynı şey üzerine çalıştığı anlamına geliyordu. Eğer bir tartışma forumuna giderseniz, Birkaç dakika içinde bir arkadaşınızdan cevap alabiliyordunuz. Şimdi, size çoğu öğrencilerin kendileri tarafından organize edilmiş olan bu forumlardan bazılarını göstereceğim.
Daphne Koller ve Andrew Ng'den sınıfı "döndürme"yi öğrendik. Öğrenciler videoları kendi başlarına izleyip, sonra bir araya gelip onları tartışıyorlar. Eric Mazur'dan sınıf arkadaşı öğretimini öğrendim, sınıf arkadaşları en iyi öğretmenler olabilirler, çünkü anlamamanın ne olduğunu en iyi hatırlayanlar onlar. Sebastian ve ben bunların bir kısmını unuttuk. Tabii ki on binlerce kişiden oluşan bir sınıfla tartışma yapamazdık, o yüzden bu çevrimici forumların oluşmasına destek olduk.
Son olarak, Teach For America'dan sınıfın öncelikle bilgiyle ilgili olmadığını öğrendik. Daha önemli olan motivasyon ve azim. Öğrencilerin onlar için sıkı çalıştığımızı ve birbirlerini desteklediklerini görmesi çok önemli.
Sınıf 10 hafta sürdü ve sonunda 160.000 öğrencinin yaklaşık yarısı haftada en az bir video izlemişti ve 20.000'in üstünde öğrenci 50 ile 100 saat arası zamanlarını ayırarak bütün ödevleri bitirmişti. Bu bitirme sertifikasını aldılar.
Peki ne öğrendik? Bazı eski ve yeni fikirleri denedik ve onları birleştirdik, ama deneyecek daha çok fikir var. Sebastian şimdi yeni bir ders veriyor. Güz döneminde ben bir tane vereceğim. Stanford Coursera, Udacity, MITx ve diğerlerinden yakında dersler katılacak. Çok heyecan verici.
Ama bana kalırsa en heyecan verici yanı topladığımız bilgiler. Her sınıftaki bir öğrenci başına binlerce etkileşim oluyor, toplamda milyarlarca etkileşim ve bunları analiz edebiliriz, bunlardan öğrenince de yeni şeyler deneyebiliriz. İşte asıl devrim o zaman olacak. Sonuçları da yeni nesil harika öğrencilerden alacaksınız. (Alkışlar)