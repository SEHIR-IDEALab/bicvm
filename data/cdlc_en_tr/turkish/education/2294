Felsefeciler, piyes yazarları, ilahiyatçılar yüzyıllardır şu soruyla cebelleşiyorlar: İnsanları yanlışa sürükleyen nedir? İlginç şekilde, ben bu soruyu ufak bir çocukken sordum. Güney Bronx'da, New York'da bir şehir içi gettoda, büyüyen bir çocukken, kötülükle çevriliydim, gettolarda büyüyen tüm çocuklar gibi. Ve gerçekten iyi çocuklar olan arkadaşlarım vardı, "Dr. Jekyll ve Mr. Hyde" senaryosunu yaşayan --[romanın yazarı] Robert Louis Stevenson. Yani, uyuşturucu aldılar, başlarını belaya soktular, hapse girdiler. Bazıları uyuşturucudan öldü, bazıları uyuşturucunun yardımı olmadan öldü.
Dolayısıyla Robert Louis Stevenson'un kitabını okurken, kitap kurgu değildi. Tek soru, dönüştüren iksirin içinde ne vardı? Ve daha önemlisi, iyi ve kötü arasındaki sınır -- ayrıcalıklı insanların sabit ve sızdırmaz olduğunu düşünmeyi sevdiği, onunla iyi tarafta oldukları, ve diğerlerinin kötü tarafta olduğu-- Bu çizginin hareketli ve geçirgen olduğunu biliyordum. İyi insanlar bu çizgi boyunca baştan çıkartılabilir, ve iyi ve bazı nadir durumlarda, kötü çocuklar yardımla, düzeltmeyle, rehabilitasyonla kurtarılabilir.
Bu nedenle [Hollandalı] M.C. Escher'in bu mükemmel illüzyonuyla başlamak istiyorum. Ona bakar ve beyaz kısım üzerinde odaklanırsanız gördüğünüz meleklerle dolu bir dünyadır. Fakat daha dikkatli bakalım, o zaman, görünen şeyler iblisler, dünyadaki şeytanlar. Ve bu bize bazı şeyler söylüyor.
Bir, dünya iyi ve kötü ile dolu, doluydu, hep dolu olacak çünkü iyi ve kötü insan doğasının yin ile yangı. Bana başka birşey daha söylüyor. Hatırlarsanız, Tanrı'nın gözde meleği Lucifer'di. Anlaşılan, Lucifer "ışık" demek. Ayrıca bazı kitaplarda "sabah yıldızı" anlamında. Ve görünüşe göre, Tanrı'ya itaatsizlik etti ve bu otoriteye en üst düzey itaatsizlik. Ve yaptığında, Mikail onu diğer günahkar meleklerle birlikte cennetten kovmak için gönderildi. Ve dolayısıyla Lucifer cehenneme indi, İblis oldu, şeytan oldu ve kainatın başlangıcında kötülüğün gücü oldu.
Paradoksal olarak, kötülükleri koymak için cehennemi yaratan Tanrı'ydı. Ama kötülükleri orada tutmayı pek beceremedi. Dolayısıyla, Tanrı'nın gözde meleğinin Şeytan'a kozmik dönüşüm kavisi benim için sıradan iyi insanın kötülüğü işleyene dönüşümünü anlamak için bir bağlam oluşturuyor.
Bundan dolayı, Lucifer etkisi negatiflere odaklansa da -- insanların dönüşebileceği negatifler, olduğu negatifler değil-- psikolojik bir tanım için bana yol gösteriyor. Kötü gücün egzersizidir. Ve anahtar şu: bu güçle alakalı. İnsanlara kasıtlı olarak psikolojik zarar vermek, insanları fiziksel olarak incitmek, ahlaki veya fikri olarak tahrip etmek, ve toplu zulümler etmek. Google'da "kötü" diye aratırsanız, şimdiye kadar herhalde solmuş olan bir kelime, saniyenin üçte birinde 136 milyon sonuç bulursunuz.
Birkaç yıl önce -- eminim ki hepiniz benim gibi tartışmalı bir savaşta garip bir yerde, Irak'taki Ebu Garip'te Amerikalı askerlerin tutsakları taciz edişinin ortaya çıkmasıyla şok oldunuz. Bunlar tutsakları inanılmaz derecede aşağılayan kadınlar ve erkeklerdi. Şok olmuştum, fakat şaşırmadım, çünkü Stanford Hapishane Çalışması'nda hapishane müfettişi iken bunlarla aynı görsel paralellikler görmüştüm.
Hemen Bush askeri yönetimi söyledi...neyi? Bir skandal olduğunda bütün idarelerin söylediklerini. "Bizi suçlamayın. Sistem bu değil. Bu sadece birkaç çürük elma, birkaç düzenbaz asker." Benim hipotezim şu, genellikle Amerikan askerleri iyidir. Belki de elmalar değil fıçı kötüydü. Fakat nasıl -- bu hipotezi nasıl ele alacağım?
Gardiyanlardan Çavuş Chip Frederick'in bilirkişisi oldum, ve bu durumda düzinelerce soruşturma raporlarına erişimim oldu. Ona erişimim vardı. Onun üzerine çalışabilirdim, evime gelebilirdi, tanıyabilirdim, iyi elma mı kötü elma mı olduğunu görmek için psikolojik analiz yapabilirdim. Üçüncü olarak, askerlerin çekmiş olduğu 1000 resmin hepsine erişimim oldu. Bu resimler şiddet veya cinsel içerikli. Bütün hepsi Amerikan askerlerinin kameralarından. Herkesin dijital kamerası veya telefon kamerası olduğu için, her şeyin fotoğrafını çekmişler. 1000'den fazla.
Ve benim yaptığım onları çeşitli kategorilere ayırmak. Fakat bunlar Birleşik Devletler'in askeri polislerinden, yedek askerlerinden. Nihayetinde onlar bu misyon için hazırlanan asker değiller. Ve bütün herşey bir yerde, Aşama 1-A, bir gece vardiyasında oldu. Neden? Aşama 1-A askeri istihbarat merkeziydi. Soruşturma vardı. CIA oradaydı. Titan Corporation'dan soruşturmacılar hepsi oradaydı ve direniş hakkında bilgi toplayamıyorlardı. Bu nedenle askerlere, askeri polislere sınırı aşmaları için baskı yapacaklar, onlara düşmanın direncini kırmaları için, düşmanı sorguya hazırlamaları için ve yumuşatmaları için ne gerekiyorsa yapmalarına izin verecekler. Bunlar laf, ve bu da nasıl yorumlandığı. O zindana inelim.
(Deklanşör sesi) (Pat) (Deklanşör sesi) (Pat) (Nefes alıp verme sesi) (Çan sesi)
Yani oldukça korkunç. Bu kötülüğün görsel örneklerinden biri. Kollarını açmış tutukluyla Leonardo Da Vinci'nin Vitruvius Adamı'nı eşleştirmiş olma sebebim o tutuklunun akli hasta olması, dikkatinizden kaçmamış olmalı. Bu tutuklu kendini hergün pislikle sıvardı, ve pis kokmaması için onu kumun içinde yuvarlıyorlardı. Fakat gardiyanlar onu "Bok Çocuk" diye çağırmaya başladılar. Akıl hastanesi yerine bu hapishanede ne işi vardı?
Her neyse, burada Savunma Bakanı Rumsfeld'in sekreteri var. Geliyor ve "Kimin sorumlu olduğunu bilmek istiyorum" diyor. "Kimler çürük elma?" Bu kötü bir soru. Sorulması gereken şu: "sorumlu olan ne?" Çünkü "ne" insanların kim olduğu olabilir, ama durumun ne olduğu da olabilir, ve belli ki bunlar farklı şeyler.
Eğer bu zindana düşmeden önce bunların iyi asker olduğuna inanıyorsanız, psikologlar böyle bir karakter değişimini nasıl incelerler? Üç yol var. Ana yol -- ruhsal deniliyor. Kişinin, çürük elmaların, içinde ne olduğuna bakıyoruz.
Bu bütün sosyal bilimlerin esası, dinlerin esası, savaşların esası. Benim gibi sosyal psikologlar ortaya çıkar ve "Evet, insanlar sahnede aktörlerdir, fakat durumun ne olduğunun farkında olmak zorundasın" derler. Roller nasıl dağıtılmış? Kostümler nasıl? Sahne yönetmeni var mı? Ve biz insanın dışında onu çevreleyen faktörlerle -- kötü fıçıyla-- ilgileniyoruz. Ve sosyal bilimciler burada duruyor ve benim Ebu Garip için bilirkişi olduğumda farkettiğim büyük bir noktayı onlar kaçırıyorlar. Güç sistemde. Sistem bireyleri yozlaştıran durumları yaratıyor, ve sistem adli, politik, ekonomik, kültürel arka plandır. Burada güçlü olanlar fıçıyı yapanlar.
Dolayısıyla eğer birini değiştirmek istiyorsanız, durumu değiştirmelisiniz. Durumu değiştirmek istiyorsanız, gücün sistemde nerede olduğunu bilmelisiniz. Dolayısıyla Lucifer etkisi insan karakteri değişimini bu üç faktörle birlikte anlamayı gerektiriyor. Bu dinamik bir etkileşim. İnsanlar duruma ne getiriyor? Durum onlarda ne ortaya çıkartıyor? Ve bu durumu yaratan ve devam ettiren sistem nedir?
Yeni yayımlanan "Lucifer Etkisi" kitabım iyi insanların kötüye nasıl dönüştüklerini anlamakla alakalı. Ve bugün konuşacaklarım hakkında bir sürü detay içeriyor. Dr. Z' nin "Şeytan etkisi", kötülüğe odaklandığı halde, aslında insan zihninin herhangi birimizi iyi kalpli veya zalim, şefkatli ya da umursamaz, yaratıcı veya yıkıcı ve bazılarımızı cani yapan sonsuz kapasitesine bir övgüdür. Varmaya çalıştığım iyi haber şu, sonuç olarak bu bazılarımızı birer kahramana dönüştürüyor. New Yorker'da çıkan harika bir karikatür, bütün konuşmamı özetliyor: Ben iyi polis ya da kötü polis değilim Jerome. Ben de senin gibi, duruma bağlı olarak ortaya çıkan iyi ve kötü kişilik özellikleri olan komplex bir karışımım." (Gülüşmeler)
Bazılarınızın bildiğini düşündüğü bir çalışma var, ama çok azınız bu çalışmayı okudu. Hepiniz filmini seyrettiniz. Bu Stanley Milgram, Bronx'lu küçük bir Yahudi çocuk şunu soruyor, Yahudi soykırımı bugün burada yaşanabilir miydi? İnsanlar dediler ki " Hayır, o Nazi Almanyası'ydı, Hitler vardı, 1939'du." Dedi ki "Peki, ama Hitler size sorsaydı, 'Bir yabancıya elektrik vererek onu öldürür müydünüz?' 'Asla, ben yapmam,ben iyi bir insanım' Dedi ki, "Neden sizi o duruma sokup ne yapacağınıza bakmıyoruz?"
Öyle de yaptı, 1000 sıradan insanla deneyi gerçekleştirdi 500'ü New Haven, Connecticut'ta, 500'ü Bridgeportta. İlan diyordu ki "Psikologlar hafızayı anlamaya çalışıyorlar. İnsanların hafızalarını güçlendirmek istiyoruz, çünkü hafıza başarının anahtarıdır." Tamam mı? Size zamanınız için dört dolar vereceğiz. Diyordu ki "Üniversite öğrencileri istemiyoruz. 20 ila 50 yaş arası erkekler arıyoruz." Daha sonraları kadınlarla da denediler. Sıradan insanlar: berberler, memurlar, beyaz-yakalı çalışanlar.
Gidiyorsunuz, biriniz öğrenci olacak, biriniz öğretmen olacak. Öğrenci güler yüzlü orta yaşlı bir adam. Başka bir odada şok cihazına bağlanmış durumda. Öğrenci orta yaşlı olabilir, 20 yaşında bir genç de olabilir. Birinize otorite, yani laboratuvar önlüklü adam diyor ki, " Öğretmen olarak görevin bu adama öğrenecek malzeme vermek. Doğru yaparsa ödüllendir. Yanlış yaparsa şok kutusunda bir düğmeye bas. ilk düğme 15 volt. Hissetmez bile" Anahtar burada. Bütün kötülük 15 volt ile başlıyor. Bir sonraki aşama 15 volt daha. Problem şurada, sıranın sonunda 450 volt var. Ayrıca siz devam ederken, adam bağırıyor, "Kalp rahatsızlığım var benim, çıkarın beni burdan!"
Siz iyi bir insansınız. Şikayet ediyorsunuz. "Afedersiniz, adama birşey olursa kim sorumlu olacak?" Deneyci diyor ki "Merak etme, ben sorumluyum. Devam et, öğretmen." Soru şu, kim 450 volta kadar çıkar? Şuna da dikkat, 375 ulaştığında diyor ki "Tehlike. Şiddetli Şok." Buraya geldiğinde bu "XXX" var -- gücün pornografisi. (Gülüşmeler)
Milgram Psikiatristlere soruyor, "Amerikan vatandaşlarının yüzde kaçı sonuna kadar gider?" Yüzde biri diyorlar. Çünkü bu sadistik davranış, ve psikiyatristler biliyorlar, Amerika'nın sadece yüzde biri sadist. Tamam. Bulgular burada. Daha fazla yanılamazlardı. üçte ikisi 450 volta kadar çıkıyor. Bu sadece bir çalışma. Milgram 16'dan fazla çalışma yaptı. Şuna bakın. 16ncı çalışmada, sizin gibi birileri sonuna kadar gidiyor, yüzde 90'ı sonuna kadar gidiyor. Çalışma 5, başkalarının isyan ettiğini görünce yüzde 90 isyan ediyor. Ya kadınlar? Çalışma 15 -- erkeklerden hiç farkı yok. Milgram kötülüğü şöyle ölçüyor, insanların otoriteye körü körüne uyma isteği ve 450 volta kadar çıkması. Bu insan doğasının tuş takımı gibi. Neredeyse herkesi bir tuşla tamamen itaatkar yapabiliyorsunuz, ya da çoğunluğu, ya da hiç kimseyi.
Harici paraleller neler? Çünkü bu yapay bir çalışma. Gerçek dünyada geçerliliği ne kadar? 912 Amerikan vatandaşı 1979da Guyana ormanında intihar etti veya aileleri ve arkadaşları tarafından öldürüldü, çünkü bu adama körü körüne itaat ediyorlardı, papazlarına -- rahiplerine değil -- papazlarına, Saygıdeğer Jim Jones'a. Onları toplu intihara ikna etti. O da modern bir şeytan etkisi, tanrının adamı ölüm meleğine dönüşüyor. Milgram'ın çalışması bireysel otoritenin insanları kontrol etmesi hakkında. Çoğu zaman bir kurum içerisindeyiz, Stanford Hapishane Çalışması kurumların bireylerin davranışını etkilemedeki gücünü inceliyor. İlginçtir, Stanley Milgram'la lisede sınıf arkadaşıydık, Bronx'ta James Monroe'da 1954'te.
Doktora öğrencilerimle, özellikle Craig Haney ile birlikte yaptığım bu çalışmada, biz de bir ilan ile başladık. Paramız yoktu, o yüzden küçük ucuz bir ilan verdik, hapishane hayatıyla ilgili bir çalışma için üniversite öğrencileri arıyorduk. 75 kişi gönüllü oldu, kişilik testleri yaptılar. Mülakatlar yaptık. İki düzinesini seçtik: en normal ve en sağlıklı olanlar. Tutuklu ya da gardiyan olarak rastgele atadık. İyi elmalar olduklarını ilk günden biliyorduk. Onları kötü bir duruma sokacaktık.
İkincisi, şunu biliyorduk tutuklu olacak çocuklar ve gardiyan olacak çocuklar arasında hiçbir fark yoktu. Tutuklu olacaklara dedik ki " Gidip yurtta bekleyin, çalışma pazar günü başlayacak." Şehir polisinin gelip gerçekçi tutuklamalar yapacağını söylemedik. (Video) Öğrenci: Kapının önünde polis aracı vardı, polis kapıya geldi, kapıyı çaldı, beni aradığını söyledi. Orada, yani o anda beni kapıdan çıkardılar, ellerimi araca dayadılar. Gerçek polis aracıydı, gerçek polisti, sokakta gerçek komşular vardı bunun bir deney olduğunu bilmiyorlardı. Her tarafta kameralar vardı ve her tarafta komşular vardı. Beni araca bindirdiler, Palo Alto civarında sürdüler. Beni karakola götüdüler, Karakolun bodrum katına. Bir hücreye kapattılar. İlk alınan bendim, o yüzden beni bir hücreye koydular, tıpkı bir oda gibi ama parmaklıklardan oluşan bir kapısı var. Gerçek bir hapishane olmadığı belli değildi. Beni oraya kilitlediler, bu onur kırıcı küçük kıyafetle. Bu deneyi fazla ciddiye alıyorlardı.
Philip Zimbardo: Buradakiler kişiliksizleştirilecek tutuklular. Birer sayı haline gelecekler. Buradakiler gardiyanlar, güç ve anonimlik sembolleriyle. Gardiyanlar tutuklulara çıplak ellerle tuvalet temizlettirecekler, ve daha başka küçük düşürücü işler yaptıracaklar. Onları çırılçıplak soyacaklar. Cinsel olarak alay edecekler. Onur kırıcı eylemlere başlayacaklar, mesela anal seks taklidi. Abu Ghraib'deki askerlerin oral seks taklitlerini görmüştünüz. Benim gardiyanlarım bunu beş günde yaptılar. Stres tepkisi çok uçtu sağlıklı diye seçtiğimiz normal çocuklar 36 saat içinde sinir bozukluğu noktasına geldiler. Çalışma 6 günden sonra sona erdi çünkü işler çığrından çıkmıştı. Beş genç duygusal çöküntü yaşadı.
Kahramanların savaşa giderken görüntülerini değiştirmesi fark eder mi? Anonim olmaları kurbanlarına nasıl davranacaklarını etkiler mi? Bazı kültürlerde savaşa giderken görüntülerini değiştirmediklerini biliyoruz. Bazı başka kültürlerde kendilerini "Sineklerin Efendisi" gibi boyuyorlar. Bazılarında maske takıyorlar. Pek çoğunda üniforma giyerek anonim oluyorlar. Antropolog John Watson, 23 kültüre ait şu iki veriye sahipti. Görünüşlerini değiştiriyorlar mı? 15'i. Öldürüyor, işkence ediyor ya da sakatlıyorlar mı? 13'ü. Eğer görüntülerini değiştirmiyorlarsa, sekiz taneden sadece biri işkence ediyor veya sakatlıyor. Aradaki fark çok çok dikkat çekici. Görüntüsünü değiştiriyorlarsa, 13 taneden 12'si -- yüzde doksanı -- öldürüyor, işkence ediyor, sakatlıyor. Anonim olmanın gücü bu.
Kötülüğün kaygan yamaçlarına yağ döken yedi sosyal süreç hangileri? Düşüncesizce ilk adımı atmak. Başkalarının kişiliksizleştirilmesi. Kendinin bireysellikten çıkması. Kişisel sorumluluğun dağılması. Otoriteye körü körüne bağlılık. Grup normlarına onları eleştirmeden uyma. Umursamayarak ya da tepkisiz kalarak kötülüğe pasif müsamaha.
Yeni ve alışık olmadığınız bir durumda oluyor tüm bunlar. Alışkanlığınız olan tepki kalıplarınız işe yaramıyor. Kişiliğiniz ve ahlakınız birbirinden ayrı. "Kötülük yapan birini kınamaktan daha kolayı yoktur, onu anlamaktan daha zoru da." demiş Dostoyevski. Anlamak hoşgörmek değildir Psikoloji hoşgöroloji değil.
Sosyal ve psikolojik çalışmalar sıradan, iyi insanların uyuşturucu kullanmadan nasıl dönüşebileceğini açıklıyor. İhtiyacınız yok. Sadece sosyo-psikolojik süreçler gerekli. Gerçek hayatla paralellikler? Şunları karşılaştırın. James Schlesinger -- bununla bitiriyorum -- diyor ki, "Psikologlar, genellikle insancıl davranan birey ve grupların bazen belirli koşullar altında neden ve nasıl başka türlü davrandıklarını açıklamaya çalıştılar." Bu şeytan etkisi. Devam ediyor ve diyor ki " Abidevi Stanford çalışması askeri operasyonlar için ikaz edici bir öykü sunuyor." İnsanlara gözetim olmadan güç verirseniz bu istismarın reçetesidir. Bunu biliyorlardı, ve buna izin verdiler.
Başka bir rapor, General Fay'in araştırma raporu sistemin suçlu olduğunu söylüyor. Bu raporda, diyor ki Abu Ghraib'i yaratan çevredir, başarısız liderlik böyle bir istismarın yaşanmasına ve uzun süre boyunca daha yüksek otoritelerce duyulmadan saklı kalmasına katkıda bulunmuştur. Bu istismarlar üç ay boyunca sürdü. Depoya kim bakıyordu? Cevap şu, hiç kimse, ve bence kimsenin böyle bir amacı yoktu. Bekçilere böyle şeyler yapma izni verdiler, kimsenin gelip de bu zindanı kontrol etmeyeceğini biliyorlardı.
Bu alanlarda bir paradigma değişimine ihtiyaç var. Sadece bireye odaklanan tıbbi modelden uzaklaşan bir değişim. Sistemsel ve durumsal vektörleri tanıyan bir kamu sağlığı modeline doğru kayma. Zorbalık bir hastalıktır. Önyargı bir hastalıktır. Şiddet bir hastalıktır. Engizisyondan beri bu problemlere bireysel düzeyde çözüm arıyruz. Ama ne var biliyor musunuz? İşe yaramıyor. Aleksandr Solzhenitsyn diyor ki " İyi ve kötünün arasındaki hat her insanoğlunun yüreğinden geçer." Bu demek ki bu hat dışarıda bir yerde değil. Bu vermeniz gereken bir karar. Kişisel bir şey.
Çok hızlıca olumlu bir noktaya değinip bitirmek istiyorum. Kahramanlık kötülüğün panzehiridir, kahramanlık hayallerini destekler, özellikle çocuklarımızda, eğitim sistemimizde. Çocuklarımızın şöyle düşünmesini istiyoruz, ben bekleyen bir kahramanım, doğru zaman gelecek ve ben kahramanca davranacağım. Şu anda kötülüğe odaklanmakatan uzaklaştım-- çocukluğumdan beri böyleydi -- kahramanları anlamaya yöneldim.
Kahramanlığın bayağı yanı şu sıradan insanlar kahramanca işler yapıyorlar. Hannah Arendt'in "Kötülüğün bayağılığı"nın karşılığı. Geleneksel toplumsal kahramanlarımız yanlış, çünkü onlar hep istisna. Hayatlarını bunun etrafında kuruyorlar. Bu yüzden isimlerini biliyoruz. Çocuklarımızın kahramanları ayrıca onlara model oluşturuyor, çünkü onların süper güçleri var. Çocuklarımızın kahramanların her gün gördükleri insanlar olduğunu kahramanlığın olağandışı olmadığını farketmesini istiyoruz. Bu Joe Darby. Gördüğünüz istismarları durduran kişi oydu, çünkü o resimleri gördüğünde, daha yüksek düzeyli bir müfettiş çağırdı. Düşük rütbeli bir erdi ve bunu durdurdu. Kahraman oldu mu? Hayır. Onu saklamak zorunda kaldılar çünkü onu öldürmek isteyenler vardı, ardından annesini ve eşini de. Üç yıl boyunca saklandılar.
Buradaki Stanford Hapishane Çalışmasını durduran kadın. İşler çığrından çıktı dediğimde hapishane yetkilisi bendim. Kontrolden çıktığını bilmiyordum. Kayıtsızdım. Aşağı indi, bu tımarhaneyi gördü ve dedi ki, "Bu çocuklara yaptığın şey korkunç bir şey. Onlar tutuklu değiller, gardiyan değiller, onlar çocuklar ve sen sorumlusun." Çalışmayı ertesi gün sona erdirdim. İyi haber şu, sonraki yıl o kadınla evlendim. (Gülüşmeler) (Alkış) Kendime geldim, bariz biçimde.
Durumların bazı şeyleri yaptırma gücü var ama-- ana fikir şu, bazılarımızda düşmanca hayalleri tetikleyen, bizi kötülük yapmaya iten durumlar, başkaları için kahramanlık uyandırıcı olabilir. Aynı durum. Ya bu taraftasın ya öbür tarafta. Çoğu insan kötülüğe karşı eylemsizlikle suçludur, çünkü annemiz dedi ki "Karışma. Kendi işine bak." Demelisiniz ki "Anneciğim, insan olmak benim işim."
Kahramanlık psikolojisi -- bir dakikaya bitiriyorum -- çocukları kahramanlık derslerinde nasıl yüreklendireceğimiz, bu konuda Matt Langdon ile çalışıyorum -- onun bir kahramanlık çalıştayı var -- bu kahramanlık imajını geliştirmek için, kendini adlandırma, "Ben beklemedeki bir kahramanım" deme ve onlara beceriler kazandırma. ahraman olmak için normalden farklı olmalısınız, çünkü her zaman grup uyumluluğunun dışındasınız. Kahramanlar olağan dışı sosyal eylemlerde bulunan olağan insanlardır. Eyleme geçerler.
Kahramanlığın iki anahtarı şu: A: Başkaları pasif kalırken siz aktif olmak zorundasınız. B: Ben-merkezci değil toplum-merkezci davranmak zorundasınız. Bazılarınızın zaten bildiği bir hikaye ile bitirmek istiyorum, Wesley Autrey, New York metrosu kahramanı. 50 yaşında zenci bir inşaat işçisi. New York' ta bir metro istasyonunda bekliyor. Beyaz bir adam rayların üzerine düşüyor. Metro geliyor. Orada 75 kişi var. Ne oluyor biliyor musunuz? Donup kalıyorlar. Bu işe karışmamak için bir sebebi var. Adam zenci, öbürü beyaz, iki küçük çocuğu var. Onun yerine, çocuklarını bir yabancıya veriyor, raylara atlıyor, adamı rayların arasına yerleştiriyor, adamın üzerine yatıyor, metro üzerlerinden geçiyor. Wesley ve adam -- 52 cm toplam yükseklik. Trenin altı 53 cm. Bir cm daha olsa kafasını uçurabilirdi. Dedi ki "Herkesin yapabileceği birşey yaptım, Raylara atlamak çok büyük bir şey değil."
Ahlakçı bir üslupla "Herkesin yapması gerekeni yaptım." Bir gün, yeni bir durumda kendinizi bulabilirsiniz. Birinci yolu seçin, kötülüğü işleyen olursunuz. Kötü yani Arthur Andersen olursunuz. Aldatırsınız, zorbalığa izin verirsiniz. İkinci yolu seçin, kötülüğe karşı pasif eylemsizlik suçlusu olursunuz. Üçüncü yolu seçin, kahraman olursunuz. Asıl soru şu, bu yolu seçmeye, sıradan kahramanları yüceltmeye, kahramanlık yapmak için doğru zamanın kollamaya hazır mıyız? Çünkü hayatınız boyunca yalnız bir kez olabilir, kaçırırsanız, her zaman hatırlarsınız, bir kahraman olabilirdim ama fırsatı kaçırdım. Önemli nokta düşünmek ve yapmak.
Hepinize teşekkür etmek istiyorum. Teşekkürler. Kötülük doğuran sistemlerin gücüne yurta ve dünyada karşı duralım, olumluya odaklanalım. Kişilerin itibarına saygının, adaletin ve barışın savunucusu olalım, yöneticilerin maalesef bir şey yaptığı yok. Çok teşekkürler. (Alkış)