Merhametten bahsetmek istiyorum. Merhametin pek çok farklı yüzü vardır. Bunların kimisi acımasız, kimisi öfke doluyken; bazıları sevecen, bazıları da bilgedir. Dalai Lama'nın bir cümlesi var... Demişti ki, "Sevgi ve merhamet gerekliliktir. Lüks değildir. Onlar olmadan, insanlık ayakta kalamaz." Ben de diyorum ki, ayakta kalamayacak olan sadece insanlık değil, gezegende bugün bildiğimiz bütün türlerdir. Kaplanlardan planktonlara kadar.
İki hafta önce, Hindistan'ın Bangalore şehrindeydim. Bangalore'ın dışındaki bir düşkünler evinde ders verdiğim için kendimi şanslı hissediyordum. Sabah erkenden koğuşa gittim. O düşkünler evinde, ölmek üzere olan 31 kadın ve erkek kalıyordu. Çok hızlı nefes alan, kırılgan, belli ki etkin ölümün son aşamasında olan yaşlı bir kadının yatağının kenarına iliştim. Yüzüne baktım. Yanında oturan oğlunun yüzüne baktım, Yüzü keder ve şaşkınlıktan allak bullaktı.
O anda büyük Hint destanı Mahabharata'dan bir kısım geldi aklıma: "Dünyadaki en harikulade şey nedir, Yudhisthira?" Yudhisthira'nın yanıtı şu oldu: "Dünyadaki en harikulade şey, etrafımızda ölen insanlar olduğu halde, bunun kendi başımıza gelebileceğini düşünmememizdir." Yukarıya baktım. Ölüm döşeğindeki 31 kişiyle Bangalore'un civar köylerinden genç kadınlar ilgileniyordu. Bu kadınlardan birinin yüzüne baktım ve yüzünde, doğal merhametin gerçekten hissedildiği anlarda ortaya çıkan gücü gördüm. Yaşlı bir adamı yıkadığı sırada ellerini izledim.
Gözlerim ölen başka birinin yüzünü silen bir başka genç kadına kaydı. Bu bana, bu dünyadaki var oluş sebebimi anımsattı. Neredeyse her yıl, Himalayalar ve Tibet Platosu'nda bir takım gönüllü görevler üstleniyorum. Tıp hizmetinin olmadığı bu ücra bölgelerde klinik hizmeti veriyoruz.
Nepal'in, oldukça kuzeyindeki en fakir bölgesi olan Humla, Simikot'taki ilk günümde içeriye elinde paçavralar olan yaşlı bir adam girdi. İçeriye yürüdüğü sırada biri ona bir şey söyleyince anladık ki sağırdı. Elindeki paçavraların içine baktık ve bir çift göz gördük. İyice açtığımızda, ortaya bedeni ağır şekilde yanmış küçük bir kız çıktı. Bir kez daha, Avalokiteshvara'nın elleri ve gözleri... Bu bebeğin yaralarını temizleyip üzerlerini kapatanlar o sağlık görevlisi genç kadınlardı.
O ellerle gözleri tanıyorum; bana da dokundular. Bana o anda dokundular. 68 yıl boyunca dokundular. Dört yaşımdayken, görme yetimi kaybettiğimde ve kısmi felç geçirdiğimde dokundular. Ailem, bana bakması için, annesi bir zamanlar köle olan bir kadın getirmişti. Bu kadının merhameti aşırı duygusallıktan gelmiyordu. Olağanüstü bir gücü vardı. İnandığım, gerçekten kendi gücüydü, hayatıma yol gösteren mudra ve imprimatur ışığı olan.
O halde şöyle sorabiliriz: Merhameti ne oluşturur? Merhametin çeşitli yönleri vardır. Bunlar ilişkin ve ilişiksiz merhamettir. Ama önce, merhamet o gücünden ödün verir ki ancak bu şekilde açıkça acı çekmenin tabiatını görebilsin. İşte bu o yetenektir gerçekten sağlam durabilmenin ve aynı zamanda anlamam gereken benim de bu ızdıraptan ayrı olmayışım. Ama bu yeterli değil, çünkü merhamet, motor korteksi harekete geçirir, demek ki biz arzu ederiz, biz gerçekte ızdırabı dönüştürmeyi arzu ederiz. Ve sevgili bir kulsak, kendimizi ızdırabı dönüştürecek etkinliklerle meşgul ederiz. Ama merhametin bir başka içeriği daha vardır, ve bu içerik gerçekten de çok gereklidir. Bu içerik kalbimizi sonuca bağlamamaktır.
Ben ölmekte olan insanlarla çalıştım 40 yılı aşkın bir süre. Ölüm hücrelerinde çalışma ayrılacağına sahip olarak altı yıl en yüksek güvenlikli [cezaevinde] bulundum. Ve çok açıkça anladım ki kendi hayat tecrübemi getirerek, ölen insanlarla çalışmış olmamdan dolayı ve bakıcılara verdiğim eğitimden, herhangi bir sonuca bağlanmak çok derin bir sapmaya yol açar o anı tamamen yaşama gücünden mahrum bırakır tam bir yıkım olur.
Ve cezaevlerinde çalıştığımda, bana çok bariz gelen buydu: bir çoğumuz için bu salondaki, ve ölüm hücrelerinde çalıştığım bir çok adamların da, merhamet tohumları bir kez bile sulanmamış. Merhamet aslında insanın doğuştan sahip olduğu bir özelliktir. Bu, her insan benliğinde mevcuttur. Ama koşullar merhametin harekete geçmesi için, uyanması için, özel koşullardır. Bu koşul belirli bir yere kadar bende vardı, kendi hastalıklı çocukluğumdan. Eve Ensler'de, daha sonra dinleyeceksiniz, o koşul harekete geçmişti hayret verici bir şekilde onda bu bir çok türlü acılardan geçtikten sonra ortaya çıkmıştı.
İşin şaşırtıcı yanı merhametin düşmanları vardı, ve bu düşmanlar kendine acıma, ahlâki öfke, ve korkudur. Bildiğiniz üzere korku tarafından felce uğratılmış bir topluma, bir dünyaya sahibiz. Ve bu felç içinde, tabi ki, merhamet gücümüz de felçlidir. Bu kelimenin dehşeti küreseldir. Dehşet duygusunun kendisi küreseldir. Yani, bizim işimiz, bir yerde, bu imajı ele almak oluyor, bu tür bir ruhsal modeli tüm dünyada kalplere yaygınlaşmış olan.
Nörobilim'den biliyoruz ki merhamet, alışılmışın dışında birkaç olağanüstü özelliğe sahiptir. Örneğin: Merhamet besleyen bir insan, ızdıraba tanık olduğunda, o acıyı başkalarından daha fazla hisseder. Ancak, kendi bazına daha çabuk döner. Buna esneklik denir. Bir çoğumuz merhametin bizi tükettiğini düşünürüz, ama size söz veririm ki bu bizi gerçekten canlandıran bir şeydir.
Merhamet hakkındaki diğer şey ise sinirsel bütünleşme denen özelliği arttırmasıdır. Beynin tüm parçalarını birbirine bağlar. Ayrıca, keşfedilen başka bir şey de bir çok araştırmacılar tarafından Emory ve Davis ve başka yerlerde, merhamet bağışıklık sistemimizi geliştirir. Hey, çok tehlikeli bir dünyada yaşıyoruz. (Gülüşme) Çoğumuz acı feryat etmekte psiko-sosyal ve fiziksel zehirlerle karşılaştığımızda, dünyadaki zehirleyicilerle. Ama merhamet, merhamet sahibi nesil, aslında bizim bağışıklığımız için seferberdir.
Yani, merhamet bizim için iyi bir şeyse, bir sorum var. Neden çocuklarımızı eğitmiyoruz merhametle? Alkış. Eğer merhamet bizim için çok yararlıysa, niçin sağlık çalışanlarına merhamet eğitimi verilmiyor ki yapmaları gereken işi yapabilsinler, bu da tabi ki acının dönüştürülmesidir. Eğer merhamet bizim için çok yararlıysa, neden merhametimizle oy vermiyoruz? Niçin hükümetimizde çalışan insanlara oylarımızı merhamet üstüne vermiyoruz ki, bu şekilde şefkatli bir dünya olsun? Budizm'de deriz ki, "güçlü bir sırt ve yumuşak bir ön cephe gereklidir." Çok muazzam bir sırt kuvveti gerektirir kendini zor koşullarda ayakta tutmak. Ve bu ağırbaşlılığın zihinsel niteliğidir.
Aynı zamanda yumuşak bir ön cephe gerekir -- dünyaya olduğu gibi kollarını açma gücü, yenilmemiş bir kalbe sahip olmak. Bunun Budizm'de ruhsal modeli Kuan-Yin, Avalokiteshvara'dır. Bu bir dişi modeldir: dünyandaki ızdırapların feryatlarını algılayan kadın. 10,000 tane kol ile ayaktadır, ve her elinde, azat olmak için bir alet, ve her elin avucunda, gözler vardır, bilgeliğin okunduğu gözler. Bence, binlerce yıldır, kadınlar, örnek olmuş, yakından tanınan, Avalokitesvara'nın ruhsal modeli, Kuan-Yin'in, dünyadaki acı feryatları algılayan kadın olarak yaşadı.
Kadınlar binlerce yıl gösterdiler ki merhametten doğan kuvvet süzülmemiş, dolaysız bir yolla acı çekmeyi algılamaktır olduğu gibi. Şefkatle iç içe bir tabiatları var, ve bunu gerçekten hissettik bir kadının ardından diğeri bu sahnede durduklarında geçen bir buçuk gün içerisinde. Ve merhameti gerçekleştirdiler direkt bir hareketle. Jody Williams şöyle dedi: Meditasyon yapmak iyidir. Üzgünüm Jody, senin bunu birazcık yapman gerekiyor. Geri çekil ve annene bir şans ver.
(Gülüşme)
Ama bu denklemin öbür kısmı demektir ki mağaranızdan çıkmanız gerekli. Dünyaya gelmeniz gerekli Asanga'nın yaptığı, Maitreya Buda'yı kavramaya çalışması gibi 12 yıl mağarada oturduktan sonra. "Ben buradan gidiyorum" dedi. Patikadan aşağı yönelir. Patikada bir şey görür. Bakar, bu bir köpektir, dizlerinin üstüne çömelir. Görür ki köpeğin bacağında büyük bir yara var. Yara tamamen kurtçuklarla doludur. Dilini dışarı çıkarır kurtçukları temizlemek için, yani onlara zarar vermemek için. Ve o anda, köpek Buda'nın sevgi ve şefkatine dönüşür.
İnanıyorum ki bugün kadınlar ve kızlar erkeklerle güçlü bir işbirliğinde olmalılar -- babalarıyla, oğulları ve erkek kardeşleriyle, tesisatçılarla, yol işçileriyle; bakıcılarla, doktorlarla, avukatlarla, devlet başkanımızla, ve bütün varlıklarla. Bu salondaki kadınlar bir ateş denizindeki nilüferleridir. Umarım bu gücü dünyanın her yerindeki kadınlar için gerçekleştirebiliriz.
Teşekkürler.
Alkış