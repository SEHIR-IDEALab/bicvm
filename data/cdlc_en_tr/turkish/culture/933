Şunu içtenlikle ifade etmek isterim ki burada ifade edilen muhteşem konuşmalar ve fikirlerden sonra, sizlere televizyonla ilgili bir konuşma yapmak için karşınızda olmak benim için oldukça zor bir durum. Evet, pek çoğumuz TV izleriz. Ondan, onun bazı yönlerinden hoşlanıyoruz. Burada, yani Amerika'da, insanlar gerçekten televizyonu seviyorlar. Amerika'lıların TV izleme süresi günde neredeyse 5 saat. Evet! Tabi ben hayatımı televizyondan kazandığım için, bana göre o iyi bir şey. Ama pek çok insan onu pek de sevmiyor. Hatta onu aşağılıyorlar bile. Bazıları ona aptal diyor bazılarıysa daha da kötü şeyler, inanın bana. Annemse biraz daha ileri götürerek ona "salak kutusu" diye hitap ediyor.
Fakat bugün benim niyetim iyi TV kötü TV diye bir şey var mıdır diye tartışmak değil. Bugün niyetim size televizyonun bir vicdanı olduğuna inandığımdan bahsetmek. Neden televizyonun bir vicdanı olduğuna inanıyorum? Çünkü inanıyorum ki televizyon doğrudan kendi ulusumuzun, ahlaki, politik, sosyal ve duygusal ihtiyaçlarını yansıtıyor. Bu açıdan televizyon, tüm değerler sistemimizi ne şekilde yaydığımızın da bir göstergesidir. Tüm bunlar insana has ve bunların toplamı bizim vicdan yapımızı oluşturuyor.
Bugün, iyi veya kötü TV'den bahsetmeyeceğiz. Popüler TV'den bahsedeceğiz. Nielsen'in en çok izlenen-10 listesine girmiş programların 50 yıllık sürecini izleyeceğiz. Nielsen'in izlenme oranlarıyla ilgili istatistiklerinin sadece sosyal, kollektif bilinçsizliğimize dair daha önce de duymuş olabileceğiniz şeyleri nasıl yansıttığını değil, Nielsen'in en çok izlenen 10 listesine giren TV programlarının geçtiğimiz 50 yıl içerisinde sosyal vicdanımızı ne şekilde yansıttığını göreceğiz? Televizyon zaman içinde nasıl bir evrim geçirdi ve bunun toplumdaki yansımaları ne şekilde oldu?
Temel biyolojiden de hatırlayacağınız üzere evrime göre insanların da dahil olduğu hayvanlar alemi dört temel içgüdüye sahiptir. Açlık, cinsellik, güç, ve bunları gerçekleştirme dürtüsü. İnsanın önemi şu ki, biz zaman içinde geliştik ve bu temel hayvani içgüdüleri zamanla ehlileştirdik. Bizim gülmek ve ağlamak gibi farklı yönlerimiz var. Korkuyoruz, merhamet ediyoruz. Bu yönlerimiz bizi hayvanlar aleminden ayırıyor. İnsanoğlu ile ilgili bir diğer şey de eğlendirilmekten hoşlanması. TV izlemeyi seviyoruz. Bu bizi açık bir şekilde hayvanlar aleminden ayırıyor. Hayvanlar oyun oynamaktan hoşlanabilir. fakat izlemeyi sevmiyorlar.
Benim çalışmalarım, insan vicdanıyla televizyon arasındaki, sadece insana has olan ilişkiden neler anlaşılabileceğini keşfetmeye yönelik. Televizyon, insanları neden şu anki haliyle eğlendirmeye yönelik gelişti? Ben bunu zihnimde bu karikatürdeki gibi omuzlarımızda oturan melek ve şeytan figürleriyle tasarlıyorum. Televizyon tam olarak bizi baştan çıkaran ya da iyiye teşvik eden bir vicdan işlevi görüyor mu?
Bu soruları yanıtını bulmak için bir araştırma yürüttük. 50 yıl öncesine yani 1959/1960 yıllarına gittik. Nielsen'in ençok izlenen-20 listesine giren binlerce programın 50 yıl içinde geçirdiği süreci inceledik. Yaşları 18 ile 70 arasında değişen 3600'e yakın kişiyle konuştuk ve onlara duygusal anlamda ne hissettiklerini sorduk. Bu programları izlerken ne hissettiniz? Herhangi bir ahlaki belirsizlik hissettiniz mi? Öfkelendiniz mi? Güldünüz mü? Bu sizin için ne anlama geliyor? Bu arada TED'in küresel takipçilerine hatırlatayım bu saptamalar sadece Amerika için geçerlidir. Fakat sizin de anlayacağınız üzere, bu duygusal durumlar evrenseldir. Şu da bir gerçek ki bu programların yüzde 80'inden fazlası dünyanın pek çok yerinde yayınlanmıştır. Dolayısıyla dünyanın her yerinden takipçilerimiz bu tespitlerden yola çıkarak kendileriyle bir ilişki kurabilirler.
Sunuma başlamadan önce iki kişiye teşekkürlerimi ifade etmek istiyorum. İlk olarak efsanevi haham Jack Stern'e vicdan kavramı ve onun günlük hayatta üzerimizde oynadığı hilelere karşı beni düşünmeye sevkettiği için teşekkür ediyorum. İkinci olarak; sunumumu şekillendirmemde bana yol gösteren TED topluluğunun superstarı Hans Rosling'e teşekkür etmek istiyorum.
Evet, nerede kaldık? Burada 1960'dan 2010 yılına kadarki 50 yıllık çalışmamızı görüyorsunuz. İki kavramla başlayacağız: "ilham" ve "ahlaki belirsizlik" durumu burada "ilham" "Televizyon programları, içimde dünyaya dair daha olumlu hisler uyandırıyor." anlamına geliyor. "Ahlaki belirsizlik" ise "Televizyon programları, doğru ile yanlışı ayırt edebilmeme engel oluyor." anlamına geliyor. Başlayacak olursak, 1960 yılında "ilham"ın sabit kaldığını görüyoruz. Bu televizyonu ne için izlediğimizi gösteriyor. "Ahlaki belirsizlik" tırmanışa geçiyor. Tam olarak 60'ların sonlarında "ahlaki belirsizlik" yükseliyor, "ilham" ise azalıyor. Neden? Küba füze krizi, John F. Kennedy suikasti, Sivil Hakları hareketi, ırksal ayanklanmalar, Vietnam savaşı, Martin Luther King suikasti, Bobby Kennedy suikasti, Watergate skandalı. Bakın ne oluyor! 1970'de, "ilham" ani olarak düşüyor. "ahlaki belirsizlik" fırlıyor. "Ilham" ve "ahlaki belirsizlik" arasındaki ilişki tersine dönüyor, fakat telejenik ABD başkanı Ronald Reagan, ofisinde olayları düzeltmeye çalışıyor. O da ne, başaramıyor! AIDS, Iran-Contra Skandalı, Challenger faciası, Çernobil olayı. "Ahlaki belirsizlik" 1990 yılından başlayarak sonraki 20 yıl boyunca baskın bir unsur oluyor.
Şuna bir bakın! Bu grafik benzer bir durumu ıspatlıyor. Fakat bu durumda kırmızı daire ile ifade edilen "konfor" karşımıza çıkıyor Mavi daire ile "sosyal yorum", yeşil daire ile de "saygısızlık" ifade ediliyor. O zamanlar televizyonda olan programlardan "Bonanza" ve tabi hatıra getirmemiz gereken "Gunsmoke" ve tabi ki "Andy Griffith" Hepsi konforla alakalı evcil programlar. "Konfor" yükselişte, "Saygısızlık" yükselmeye başlıyor. "Sosyal yorum" sıçrama yaşıyor. 1969'a vardığımızda bakın ne oluyor. "Konfor", "saygısızlık" ve "sosyal yorum" kavramları kendi aralarında yarıştığı gibi iki temel televizyon programı olan "Gunsmoke" ve "Gomer Pyle" da yarışıyor ve 1969 yılında sırasıyla en çok izlenen ikinci ve üçüncü programlar oluyorlar. Birinci sırada ne var? Sosyal saygısı düşük hippi show "Rowan ve Martin's Laugh-In" programı Hepsi birbiriyle irtibatlı, öyle değil mi? Seyirciler bunlara dramatik bir tepki vermişti.
1966'da önü çeken programların yükselişine bir bakın! "Revaç patlaması" endüstriyel kavramını duyduğunuzda ne dersiniz? Bu ne anlama geliyor? Bu 1966 televizyon sezonunda "Smothers Brothers" programının bir anda ekranlarda boy göstermesini ifade ediyor. Bu program ilk defa seyircilere "Aman Tanrım! Vietnam Savaşı ve başkanlık hakkında televizyon yoluyla ne hissettiğimi ifade edebiliyorum!" diyebilme imkanı verdi. Bu tam da kısa süre içinde revaç gören programlardan kastettiğimiz şey.
Şu halde, tıpkı son grafikteki gibi, bakın ne oluyor. 1970 yılında her şey bir anda değişiyor. "Konfor" televizyon izlemenin gerekçelerinden biri olmaktan çıkıyor. "Sosyal yorum" ve "saygısızlık" 70'li yıllar boyunca yükseliyor. Şuna bir bakın. 70'ler demek kim demek? -Norman Lear. "All in the Family" "Sanford and Son" ve 70'ler boyunca top-10'da kalan en önemli program "MAS*H." Televizyonun, bizim çalıştığımız 50 yılı boyunca "saygısızlık" kategorisinde sıralanan 10 programdan 7'si Vietnam Savaşı sıralarında yayındaydı, bu on programdan ilk 5'i ise Nixon yönetimi görevdeyken yayındaydı. 20 yıl içinde sadece bir nesil yani bizler şunu keşfettik: Vay canına! Televizyon bunu yapabilir mi? Televizyon bana bunları hissettirebilir mi? Televizyon bizi değiştirebilir mi? Buradaki meraklı kalabalık için şunu ayrıca ifade etmek isterim ki dijital ahali kargaşaya yol açan bir şey icad etmedi. Archie Bunker, 40 yıl önce bizlerle birlikte rahat koltuğundan edildi.
Bu da bir diğer grafik ve iki kavram daha... "fantazi/hayal" ki biz bu kavramları: "Beni hergünkü dünyamdan çıkar" ve "Kendimi daha iyi hissetmemi sağla." diye de tanımlayabiliriz. Tabloda kırmızı nokta ile ifade edilen "işsizlik" Çalışma Bakanlığı istatistiklerini gösteriyor. Göreceğiniz üzere her ne zaman "fantazi/hayal" yükselme gösterse "işsizlik" de aynı şekilde yükselme gösteriyor. İnsanların para biriktirdiği ve işsiz olduğu programlar görmek ister miyiz? Elbette hayır. 70'lerde tam olarak 1973 yılında top-10 listesine bir anda fırlayan "Biyonik Kadın" isimli bir dizi vardı. Onu "6 Milyon Dolarlık Adam" ve "Charlie'nin Melekleri" takip ediyordu. 80'lerde TV programlarında bir diğer sıçrama kontrol ve güç ile ilgiliydi. Tüm bu programlar ne idi? Göz alıcı ve zengin. "Dallas", "Fantazi Adası" Ulusal psişemizin biraz sert ve eli çabuk bir gerçekle yani işsizlikle olan inanılmaz eşleşmesi.
İşte şimdi benim favorim olan grafikteyiz çünkü bu bizim son 20 yılımız Benimle meslektaş olun veya olmayın kuşkusuz üçlü-kamera sitkom'un düşüşü ve reality TV'nin yükselişi hakkında bir şeyler duymuş veya okumuşsunuzdur. Bizim iş hayatında kullandığımız bir ifadedir: X hedefi gösterir. 90'lar --Mizahın altın çağı-- O zamanlar bizler "Friends", "Frasier", "Cheers" ve "Seinfield" izlerdik. Her şey harika, işsizlik oranı düşük. Fakat bakın: X hedefi gösteriyor. 2001 yılındayız. 2001 Eylül ayı mizah "Muhakeme" yetisine ilk ve son olarak yenik düşüyor. Neden? 2000 yılında yüksek mahkeme tarafından alınan kararla başkanlık seçimine gittik. Teknolojik alanda büyük gelişmeler yaşadık. 11 Eylül'ü gördük. Şarbon, sosyal hayatımızdaki önemli kavramlardan biri oldu. Devam ettiğimizde bakın neler oluyor. Bu yüzyılın başında, internet yaygınlığı yükselişe geçiyor, televizyonun öneminde bir değişiklik olmuyor. Peki sonrasında insanların televizyon ile ilgili beklentileri nasıl? Ben bunu bir intikam ya da nostalji olarak değerlendirmiştim. Bana bunu fazla görmeyin; hayatımı temin ettiğim sektör tehdit altındaydı. Fakat onlar "Muhakeme"yi tercih etti. -Survivor'a devam edebiliriz. -Sarah Palin'in kızının dansına devam etmesini sağlayabilirim. -Yeni Amerikan Starını seçebilirim. -Kovuldun! Ne hoş değil mi?
Birbirinden dramatik şekilde farklı olan bu televizyon programları geçtiğimiz 50 yıl içinde ekranlara servis edildi. Başlarken ne demiştim? Geriye bir temel içgüdü kaldı. Bizler bir çeşit hayvanız, annelerimize muhtacız. Televizyonun, kusursuz bir anne işlevi üstlenmediği bir dönem yok gibidir. 50'li yıllarda, Sosyal bilincin arttığı 60'lı yıllarda June Cleever, "Leave it to Beaver" adlı komedi programıyla ve Lucille Ball, hazırladığı farklı programlarla bizleri güldürdü. Maude Findlay, 70'lerin simgesi olan bu kadın, kürtajını, boşanmasını ve hatta menopozunu bile kameralar karşısında yaşadı. 80'li yıllarda, ilk vahşi dişi modelimiz Alexis Carrington olarak karşımıza çıkarıldı. Murphy Brown, bekar ebeveynlik fikri ile birlikte Başkan Vekilliği koltuğunda senarize edildi. Bu çağın annesi. Bree Van de Kamp. Bunun bizim vicdanımızda ya da televizyonun omuzlarında oturan bir şeytan ya da melek olup olmadığını bilemiyorum. Fakat bu imajı çok sevdiğimi net bir şekilde biliyorum.
Hepinize, TEDWomen'in saygıdeğer hanımefendilerine ve beyefendilerine ve küresel ölçekteki takipçilerine bana burada televizyonun vicdanıyla ilgili fikirlerimi sunmaya imkan verdiğiniz için teşekkür ediyorum. Fakat, televizyonun geçirdiği bu süreç içerisinde her yeni güne, ekranlara fikirlerini doldurmaya çalışmak için uyanan TV yaratıcılarına da teşekkür etmeme müsade edin. Şüphe yok ki onlar televizyona hayat verdi fakat onların seyircisi olarak sizler, kollektif sosyal vicdanınızla ona hayat, süreklilik, ve güç verdiniz.
Çok teşekkürler.
(Alkış)