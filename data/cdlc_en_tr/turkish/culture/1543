Bugün sizlerden intihar bombacısı olan bu çocuklara bambaşka gözlerle bakmanızı istiyorum. 2009 yılında Pakistan genelinde 500 tane bomba patladı. Bu seneyi Taliban'ın bu çocukları intihar bombacısı olarak eğiten Taliban'ın acemi askerleriyle ve yine bu çocukların nasıl olup da canlı cephane olmak üzere dönüştürüldükleri halde aktif olarak bu eğitimlere yazılmaya devam ettiklerini anlamaya çalışarak geçirdim.
Son yapmış olduğum belgeselden kısa bir bölüm seyretmenizi istiyorum; "Taliban'ın Çocukları"
(şarkı)
Taliban artık kendi okullarını yönetiyor. Fakir aileleri hedef alıyor ve aileleri çocuklarını yollamak için ikna ediyor. Karşılığında ise bedava yiyecek ve barınak ve bazen de ailelere aylık ödenen bir maaş bağlıyor. Taliban tarafından yapılan bir propaganda videosuna ulaştık. Genç erkek çocuklara intihar saldırısı için gerekçeler ve casusların infaz edilişi öğretiliyor.
Swat'da buna benzer bir medresede okuyan bir çocukla temasa geçebildim. Hazrat Ali Swat'ta yaşayan fakir bir çiftçi aileden geliyor. Taliban'a bir yıl önce katıldığında 13 yaşındaymış.
Taliban sizin bölgenizdeki insanları katılmaya nasıl ikna ediyor?
Hazrat Ali: Bizi önce camiye çağırıyor ve vaaz veriyorlar. Daha sonra da medreseye götürüyor Kuran'dan birşeyler öğretiyorlar.
Sharmeen Obaid Chinoy: Daha sonra çocuklara aylarca askeri eğitim verildiğini anlatıyor.
HA: Bize makinalı silahları, Kalishnikov, roket atar, el bombası kullanmayı öğretiyorlar. Bunları sadece imansızlara karşı kullanmamızı istiyorlar. Sonra da bize intihar saldırısı yapmayı öğretiyorlar.
SOC: Bir intihar saldırısı yapmayı ister miydin?
HA: Allah bana o gücü verirse.
SOC: Araştırmalarımda, Taliban'ın bu çocukları katılmaya iknada ve eğitmekte mükemmele yakın hale geldiğini gördüm. Bunun beş aşamalı bir süreç olduğunu düşünüyorum. Birincisi Taliban kırsalda yaşayan büyük ve fakir ailelere para yardımı yapıyor. Çocukları yemek, giysi ve barınak sağlama sözü vererek ailelerinden koparıyorlar. Daha sonra onları Taliban'ın gündeminde yer alan yüzlerce mil uzaklıktaki katı disiplinli okullara yolluyorlar.
İkinci adım: Çocuklara İslam'ın kutsal kitabı ve arapça olan Kuran'ı öğretiyorlar, Arapça çocukların anlamadıkları ve ayrıca konuşamadıkları yabancı bir dil. Bu mesajları işlerine geldiği zaman ve işlerine gelen şekilde değiştirmekle görevli öğretmenlere çok ciddi anlamda güveniyorlar. Bu çocukların aşikar şekilde gazete okumaları, radyo dinlemeleri, öğretmenlerin onayladıkları dışında kitap okumaları kesinlikle yasak. Bu kuralları bozan herhangi bir çocuk ağır bir şekilde cezalandırılıyor. Taliban büyük bir başarıyla bu çocukların başka herhangi bir bilgi kaynağından tamamen uzak kalmalarını sağlıyor
Üçüncü adım: Taliban bu çocukların içinde yaşamakta oldukları dünyadan nefret etmelerini istiyor. Bu yüzden çocukları dövüyorlar. Ben kendim gördüm. Günde iki defa kuru ekmek ve su ile besleniyorlar. Çok nadiren oyun oynamalarına izin veriliyor. onlara günde sekiz saat boyunca kuran okumaları gerektiği tekrarlanıyor. Çocuklar sanal bir hapishanedeler. Ayrılamıyorlar; evlerine dönemiyorlar. Aileleri çok fakir ve çocuklarını geri alabilecek kaynakları yok.
Dördüncü adım: Taliban'ın daha yaşı büyük üyeleri, savaşçı olanları, genç çocuklarla konuşmaya başlıyor şehitliğin ihtişamından bahsediyorlar. Öldükleri zaman, nasıl bal ve süt dolu göllerle ve kendilerini cennette bekleyecek olan 72 tane bakire ile karşılanacaklarını nasıl limitsiz yiyecekleri olacağını, ve bu zaferleri sayesinde mahallelerinde nasıl büyük kahramanlara dönüşeceklerini anlatıyorlar. Bu başlayan beyin yıkama sürecinin başarısını sağlıyor.
Beşinci adım: Taliban'ın belki de en başarılı propaganda araçlarına sahip olduğunu düşünüyorum. Kullandıkları video ve fotoğraflar, Irak, Pakistan ve Afganistan'da ölen kadın ve çocukların fotoğraf ve videolarının bir derlemesi. Ve en temel mesajları da Batı güçlerinin sivil ölümlerle kesinlikle ilgilenmediği, bundan dolayı da batı güçleri ile ortak çalışan ve hükümeti destekleyen kesimlerde yaşayanların da ödeşmek için ideal oldukları. Bu sebeple Pakistan'lı sivillerden de son iki yıl içinde ölmüş olan 6000'den fazla kişi, bu ödeşmede adil kabul ediliyor. Şimdi, bu çocuklar öncelikli bomba intiharcıları olmaya koşullu. Dışarıya çıkıp savaşmaya hazırlar çünkü bunun islam'ı övmek için tek yol olduğuna başarı ile ikna edilmiş haldeler.
Filmden bir parça daha seyretmenizi istiyorum.
Bu oğlanın adı Zenola. Kendini patlatarak 6 kişiyi öldürdü. Bu oğlanın adı Sadık. 22 kişi öldürdü. Bu oğlanın adı Messoud. 28 kişiyi öldürdü. Taliban intihar okulları işletiyor ve sivillere karşı şiddet uygulamak için bu yeni jenerasyon çocukları hazırlıyor.
İntihar saldırısı düzenlemek istiyor musun?
Oğlan: Zevkle yaparım. Ama ancak babamdan izin alabilirsem. Benimle yaşıt veya benzen daha genç intihar bombacısı çocuklara bakınca müthiş saldırılarından çok ilham alıyorum.
SOC: İntehar saldırısı düzenleyince hangi nimetleri kazanacaksın?
Oğlan: Yargılama gününde, Allah bana soracak, "Bunu neden yaptın?" Ben de cevap vereceğim "Allahım! Seni mutlu etmek için! İmansızlarla savaşta hayatımı verdim" Sonra Allah niyetime bakacak. Eğer niyetim Islam'dan kötülükleri yok etmekse o zaman ben cennetle mükaafatlandırılacağım.
Şarkı: Yargılama günü gelince Rabbim beni çağıracak bedenim tekrar birleştirilecek Ve rabbim bana bunu neden yaptığımı soracak
SOC: Hepinizi şu düşünce ile bırakıyorum. Bu koşullarda büyüseydiniz, bu seçeneklerle karşı karşıya olsaydınız, bu dünyada yaşamayı mı seçerdiniz yoksa şerefli bir ahireti mi? Taliban'ın askerlerinden birinin bana dediği gibi, "Bu savaşta kurban edilecek kuzular her zaman olacak"
Teşekkürler. (Alkışlar)