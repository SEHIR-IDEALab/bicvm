Bu kıyıda beşinci duruşum, Küba kıyısında... Ufuğa bakarken, bu uçsuz bucaksız okyananusun tehlikeli vahşiliğiyle başa çıkabileceğime yeniden inanıyorum. Sadece ben bunu dört kez denemedim, dünyanın en iyi yüzücüleri de 1950'den beri başarmaya çalışıyorlar ve hâlâ kimse bunu yapamadı. Takım, dört denememizden gurur duyuyor. Bu, 30 kişilik bir takımın çabası. Bonnie, en yakın arkadaşım ve ekibin başı, orada günler geçirdikten sonra ben umudumu neredeyse kaybettiğim zamanlarda içimdeki son başarma arzusunu canlandırmayı bir şekilde başarıyor. Köpekbalığı uzmanları dünyanın en iyileri -- aşağıda büyük avcılar var. Okyanusun en ölümcül zehrine sahip kutu denizanası bu sularda yaşıyor ve bir önceki denememde bu yüzden neredeyse ölecektim. Açık okyanusta 160 km uzaklığı gitmek zorunda olmamın yanında akıntılar, girdaplar ve Dünya'nın en tahmin edilemez akıntısı olan Körfez Akıntısı'nın ta kendisi, şartları zorlaştırıyor. Bu arada, gazetecilerin ve başkalarının bana denemelerimden önce "Yanınızda tekneler veya yardımcılar olacak mı?" diye sormalarını komik buluyorum. Ne düşündüklerini merak ediyorum. Gökyüzündeki yıldızlara bakarak yönümü bulacağımı, ağzımda bir rambo bıçağıyla balıkları avlayıp canlı canlı derilerini yüzüp yiyeceğimi ve tuzu filtreleyerek bana içme suyu sağlayacak bir aracı arkamda sürükleyeceğimi mi düşünüyorlar? (Gülüşmeler) Evet, bir ekibim var. (Gülüşmeler) Uzman bir ekip, cesurlar ve sürekli yenilikler ve bilimsel buluşlar yapıyorlar, dünyadaki diğer ciddi keşiflerde olduğu gibi. Bir yolculuktayız. Yunanlar'dan beri tartışmalar yapılıyor, bütün amacı bu değil mi? Hayat, varış yeri değil de yolculuktan ibaret değil mi? Biz, yolculuğa bir süre önce başladık ve işin doğrusu, heyecan verici bir yolculuk bu. Diğer kıyıya ulaşamadık, yine de gururluyuz ve kendimizi sarsılmaz bir şekilde adadık. 60 yaşına geldiğimde, hâlâ bunun hayalini kuruyordum, 20'lerimde denemiştim ve hâlâ bunun rüyasını görüp hayal ediyordum. Dünya'daki sanırım en ünlü su kütlesi Küba ile Florida arasındakiydi. Ve derindi. Ruhumda da yeri derindi. 60 yaşıma geldiğimde olay atletik başarı değildi, "ilk ben olmak istiyorum" böbürlenmesi de değildi. O hep orada ve inkar edilemez. Ama daha derindi. Geriye ne kadar yaşam kaldı? Haydi kabul edelim, hepimiz tek yönlü bir yolda değil miyiz ve ne yapacağız? Geçmişimize dair pişmanlıklarımız olmasın diye ne yapacağız? Antremanlarla geçen bu geçen yıl boyunca Teddy Roosevelt'in şöyle özetleyebileceğim sözü beynimde dolanıyordu. "Devam et, rahat koltuğunda oturmaya devam et ve eleştirmen ol, gözleyici ol, bu sırada cesur olan ringe çıksın ve çarpışsın ve kanasın ve pislensin ve düşsün defalarca ve defalarca, ama korkmasın ve çekinmesin, ve yaşamı cesurca yaşasın." Elbette karşıya geçmek istiyorum. Amaç bu ve şunu söyleyecek kadar da sığım, bu yıl varış noktası yolculuktan daha tatlıydı. (Gülüşmeler) (Alkış) Ama yolculuk da denemeye değerdi. Bu noktada, bu yaz, herkes -- bilim insanları, spor bilimcileri, dayanıklılık uzmanları, nörologlar, benim ekibim, Bonnie -- bunun imkansız olduğunu söylediler. Yapılamazdı ve Bonnie bana "Eğer bu yolculuğa çıkacaksan, sonuna kadar seninleyim, orada olacağım." dedi. Ve şimdi oradayız. Orada ilk kulaçtan önce, o gerçeküstü anda ufuğa bakarken, Hemingway Marinası'ndaki kayaların üzerinde, Küba bayrağı üzerimizde dalgalanıyor, ekibim teknelerinde elleri havada "Buradayız, senin için buradayız." diyorlar. Bonnie ve ben birbirimize bakıyoruz ve bu yılın sözü -- bunu antremanlarda hep tekrarlıyoruz -- bir yolunu bul. Bir hayalin var önünde bazı engeller var, hepimizin olduğu gibi. Hiçbirimiz bu hayatı kalbimiz kırılmadan, hengamelerle boğuşmadan geçiremeyiz ve inanırsak, düşüp yeniden kalkarsak ve insanların harika bir özelliği olan inatla inanırsak bir yolunu bulabiliriz. Bonnie omuzlarımdan tutup "Haydi Florida'ya yolumuzu bulalım." Başladık ve önümüzdeki 53 saat boyunca yoğun ve unutulmaz bir yaşam tecrübesi edindik. Sarhoşluk içindeydik, huşu, dindar birisi değilimdir, ama size şunu söyleyebilirim, Körfez Akıntısı'nın gökmavisinde sanki her nefes alışınızda kilometrelerce aşağıya bakıp yaşadığımız mavi gezegenin görkemini hissetmek huşu verici. 85 şarkılık bir listem var ve özellikle gecenin ortasında o gece, çünkü ışık kullanmıyoruz -- ışık denizanalarını, köpekbalıklarını çekiyor, başka balıkları, onlar da köpekbalıklarını çekiyor, bu yüzden alacakaranlıkta yol alıyoruz. Siyahı hiç bu kadar siyah görmediniz. Elinizi göremiyorsunuz, teknedeki Bonnnie ve ekibim sadece kulaçlarımın sesini duyuyorlar ve orada olduğumu anlıyorlar, çünkü hiçbir şey gözükmüyor. Ve şarkı listemle kafam yavaş yavaş güzelleşiyor. (Gülüşmeler) Sıkı bir bonem var, bu yüzden bir şey duymuyorum. Gözlüklerim var ve başımı dakikada 50 defa döndürüyorum ve şarkı söylüyorum (Ç.N. Imagine - John Lennon) ♪ Cennetin olmadığını hayal et ♪ ♪ duu duu duu duu duu ♪ ♪ Denersen aslında kolay ♪ ♪ duu duu duu duu duu ♪ Bu şarkıyı arka arkaya bin defa söyleyebilirim. (Gülüşmeler) Bu da kendince bir yetenek. (Gülüşmeler) (Alkış) Ve burasını her bitirişimde ♪ Hayalperest olduğumu söyleyebilirsin, ama tek başıma değilim ♪ 222. ♪ Cennetin olmadığını hayal et ♪ John Lennon'ın "Imagine" şarkısını bininci söyleyişimin sonuna geldiğimde dokuz saat kırk beş dakika yüzmüştüm, tam olarak. Krizler de yaşadık. Tabii ki krizler de oldu. Kusma başladı, deniz suyu, kendinizi iyi hissetmezsiniz, tam koruma için deniz anası maskesi giyersiniz, bunun içinde yüzmek zordur. Ağzın içinde tahriş yapar ama denizanaları size ulaşamaz. Ateş başlar. Su 30 derece, ama kilo kaybediyorsunuzdur ve kalori harcıyorsunuzdur, teknenin kenarına gelince tekneyi elleyemezsiniz, üstüne çıkamazsınız, Bonnie ve ekip bana yiyecek veriyor ve nasıl gidiyor, iyi miyim diye soruyorlar, bense orada Taç Mahal'i görüyorum. Ben farklı bir ruh halindeyim ve düşünüyorum orada Taç Mahal'e rastlayacağımı hiç düşünmemiştim. Harika görünüyor. Bunu yapmaları kaç yıl aldı acaba? Bu, vay canına... (Gülüşmeler) Şöyle bir kuralımız var ne kadar kaldığını bana söylemiyorlar, çünkü ne kadar uzak olduğunu bilmiyoruz. Bu noktayla o nokta arasında size neler olacak? Havaya ne olacak, akıntılar ve tanrı göstermesin, bu zırhın içinde olacağına inanmasanız da sokulmuşsunuzdur. Bonnie orada bir karar verdi üçüncü sabaha yaklaşırken acı çekiyordum ve pamuk ipliğiyle dayanıyordum, bana "Buraya gel," dedi tekneye yaklaştım ve "Oraya bak," dedi ve ışık gördüm, gündüzleri geceden daha kolaydır, günün ağardığını düşündüm ve ufukta beyaz ışık kümesi gördüm, "Yakında sabah olacak." dedim. "Hayır, bunlar Florida'nın ışıkları." dedi. 15 saat daha vardı, bu birçok yüzücü için uzun bir zamandır. (Gülüşmeler) (Alkış) Kaç defa 15 saatlik antremanlar yaptığımı tahmin edemezsiniz. Kesin bir karar vermeden, orada, kulaçlarımı saymamaya başladım, şarkı söylememeye, Stephen Hawking'den evrenin parametreleriyle ilgili alıntılar yapmamaya başladım. Sadece bu hayali düşünmeye başladım, neden ve nasıl. Dediğim gibi, 60 yaşıma girdiğimde olay "Bunu yapabilir misin?" değildi. Bunlar her günkü kuruntular. Bu disiplin ve çalışma, bundan gurur duyarsınız. Gittikçe şunu düşünmeye karar verdim, genelde kullanılar deyim yıldızlara uzanmaktır, benim durumumda, ufuğa uzanmak oldu bu. Ufuğa uzandığınızda benim daha önce bunu kanıtladığım gibi, oaraya ulaşamayabilirsiniz, ama ortaya koyduğunuz, devasa bir karakter ve azimdir. Ufuğa uzandığınızda ortaya koyduğunuz ciddi bir temeldir. Şimdi kıyı yaklaşıyor ve benim küçük bir kısmım üzülüyor. Bu epik yolculuk sona eriyor. Bana o kadar çok insan gelip "Sırada ne var? Buna bayıldık! Bilgisayardaki o minik yer göstergesi? Sıradakini ne zaman yapacaksınız? Bir dahakini takip etmek için sabırsızlanıyoruz." diyorlar. Onlar sadece 53 saattir oradaydılar, bense yıllardır oradaydım. Yani okyanusta yeni bir epik yolculuk olmayacak. Ama olay şu ki ve olay şuydu ki hayatımızın her günü epiktir ve size şunu söyleyebilirim o gün kumsala yürüyünce, o kumsalda sendelerken, o zamana kadar tüm egomla kumsalda ne diyeceğimi defalarca çalışmıştım. Bonnie boğazımın arkasının şiştiğini düşününce tıbbi ekibi tekneye getirdi ve nefes almakta zorlandığımı söyledi. Tuzlu suda 12, 24 saat daha -- ben o halüsinasyon anımda soluk borusu açımı denildiğini duyuyorum. (Gülüşmeler) Bonnie doktora "Endişendiğim onun nefes alması değil. Kıyıya vardığında konuşamazsa, kızgınlıktan delirecek." (Gülüşmeler) Ama işin aslı şu ki, antremanlarda kendime motivasyon sağlamak için konuşmalar çalışmıştım, ama düşündüğüm gibi olmadı. Gayet gerçek bir andı, bütün o kalabalık, ekibim. Başarmıştık. Bunu ben yapmadım. Biz yaptık. Ve hiçbir zaman unutmayacağız. Her zaman bir parçamız olacak. Oraya vardığımızda ağzımdan çıkan ilk şey "Asla ve asla vazgeçme." Bunu yaşıyorum. Socrates'in o sözü neydi? Olmak yapmaktır. Burada durduğum yerde, asla vazgeçme demiyorum. Ben vazgeçmedim, bu sözlerimin arkasında yaptıklarım var. İkincisi "Her yaşta hayallerinin peşinden koşabilirsiniz, hiçbir zaman çok yaşlı değilsinizdir." Altmış dört, hiçbir yaştaki hiçbir kimse, bunu yapamamıştı ve bugün hayatımın zirvesinde olduğuma dair hiçbir şüphem yok. (Alkış) Evet. Teşekkür ederim. O kumsalda söylediğim üçüncü şeyse "Bu, dünyadaki en ıssız macera gibi gözüküyor ve evet birçok açıdan öyle. Ama başka açılardan ve en önemli açılardan bu bir ekip işi ve eğer benim uğraşılması zor birisi olduğumu düşünüyorsanız Bonnie'yle tanışmalısınız." (Gülüşmeler) Bonnie, neredesin? Neredesin? İşte Bonnie Stoll. (Alkış) Dostum. Henry David Thoreau şöyle diyor "Hayallerinizi başardığınızda önemli olan elinize geçen bunu başarırken kime dönüştüğünüzdür." Evet, karşınızda duruyorum. Bu yüzme bittikten sonraki üç ayda Oprah Winfrey'in programına çıktım Başkan Obama'n'ın Oval Ofisi'nde bulundum. Sizin gibi harika gruplar karşısında konuşmak için davet edildim. Büyük bir kitap anlaşması imzaladım. Bütün bunlar harika, bunları küçümsemiyorum. Bunlardan gurur duyuyorum, ama gerçek şu ki gururla yürüyorum çünkü o cesur, korkusuz insan benim ve günlerimin sonuna kadar olacağım. Çok teşekkür ederim ve konferansın tadını çıkarın. Teşekkür ederim. Teşekkür ederim. Teşekkür ederim. (Alkış) Teşekkür ederim. Teşekkür ederim. Teşekkür ederim. Teşekkür ederim. Bir yolunu bulun! (Alkış)