İskoçya'ya gitmemden bir gece önce, Şanghay'da 80,000 izleyicili bir stadyumda "Çin Yeteneğini Arıyor" programının finalini sunmak için davet aldım. Tahmin edin, konuk sanatçı kimdi? Susan Boyle. Ve ona "Ertesi gün İşkoçya'ya gidiyorum" dedim. Çok güzel şarkı söyledi, ve hatta birkaç Çince kelime söylemeyi bile başardı. [Çince] Bu "merhaba" ya da "teşekkürler" gibi sıradan bir şey değil. "Bedavaya yeşil soğan" anlamına geliyor. Neden böyle bir şey söyledi? Çünkü bu, bizim 50 yaşında Şanghay'da sebze satıcısı olan ve Batı operası söylemeyi seven ama İngilizce, Fransızca ya da İtalyanca anlamayan ve böylece şarkı sözlerini sebze isimleriyle doldurmayı başaran Çinli Susan Boyle'un söylediği bir mısra. (Kahkaha) Ve Nessun Dorma'nın stadyumda söylediği son cümle, "bedavaya yeşil soğan"dı. Susan Boyle bunu söylerken, 80,000 izleyici hep bir ağızdan şarkı söyledi. Gerçekten eğlenceliydi.
Bence hem Susan Boyle hem de bu Şanghay'daki sebze satıcısı "diğerleri"ne aitler. Onlar eğlence sektörü denen iş alanında başarılı olmaları en az beklenenler ama cesaretleri ve yetenekleri onları buraya ulaştırdı. Gösteri ve alan onlara hayallerini gerçekleştirebilecekleri sahneyi verdi. Aslında farklı olmak o kadar da zor değil. Hepimiz değişik açılardan farklıyız. Ama bence farklı olmak iyidir çünkü farklı bir bakış açısı sunarsınız. Fark yaratma şansınız olabilir.
Benim neslim Çin'in son 20, 30 yılda büyük değişimler yapan tarihi dönüşümüne şahit olacak ve katılacak kadar şanslıydı. Hatırlıyorum, 1990'da ben üniversiteden mezun olurken, Pekin'in ilk beş yıldızlı otelinin satış şubesinde çalışmak için işe başvuruyordum. Çin Seddi Sheraton - hala orada - Japon müdür tarafından yarım saat sorgulandıktan sonra sonununda "Peki, Yang Hanım, sizin bana sormak istediğiniz bir soru var mı?" diye sordu. Cesaretimi topladım ve "Evet, bana tam olarak ne sattığınızı söyler misiniz?" diye sordum. Beş yıldızlı bir otelde satış şubesinin ne yaptığına dair hiçbir fikrim yoktu. Beş yıldızlı bir otele ayak bastığım ilk gündü o gün.
O sıralar, üniversiteli binlerce kızla beraber Çin'in ulusal televizyonu tarafından yapılan tarihindeki ilk seçmelere katılmıştım. Yapımcı bize şirin, masum, güzel ve yeni bir yüz aradıklarını söyledi. Sıra bana geldiğinde, ayağa kalktım ve "Neden televizyondaki kadın karakterler her zaman şirin, masum, güzel, ve de destekleyici olmak zorundalar? Neden kendi fikirleri, kendi sesleri olamaz? dedim. Onları gücendirdiğimi düşünmüştüm. Ama aslında, sözlerimden etkilenmişlerdi. Ve yarışmanın ikinci bölümüne geçtim, sonra üçüncü, sonra dördüncü... Ve yarışmanın yedi bölümünden sonra, ayakta kalmayı başarmış son kişiydim. Böylece ulusal televizyondaki bir programdaydım. Ve ister inanın, ister inanmayın, bu Çin'de sunucuların, onaylanmış bir metni okumadan kendi fikirlerini söylemesine izin veren ilk televizyon programıydı. (Alkış) Ve benim o dönemde haftalık izleyici sayım 200'le 300 milyon arasındaydı.
Birkaç yıl sonra, lisans üstü eğitimimi yapmak için Amerika'ya, Columbia Üniversitesi'ne gitmeye ve sonrasında da kendi medya şirketimi kurmaya karar verdim, ki bu kariyerime yeni başladığım dönemde düşündüğüm bir şey değildi. Yani birçok şey yaptık. Geçmişte binlerce insanla ropörtaj yaptım. Ve bazen bana "Yang, hayatımı değiştirdin" diyen gençler oldu, ve bundan gurur duyuyorum. Aynı zamanda tüm ülkenin dönüşümüne şahit olduğumuz için de çok şanslıyız. Pekin'in Olimpiyat Oyunları ilahesine gitmiştim. Şhanghay Expo'yu temsil ediyordum. Çin'in tüm dünyayı kucakladığını ve tüm dünyanın Çin'i kucakladığını gördüm. Ama bazen düşünüyorum da, bugünün genç nesli ne yapıyor? Ne açıdan farklılar, ve Çin'in geleceğini ya da tüm dünyayı şekillendirmek için yapacakları değişiklikler ne?
Bu yüzden, bugün sosyal medya gölgesinde genç insanlar hakkında konuşmak istiyorum. Her şeyden önce, onlar kim? Nasıl görünüyorlar? Bu Guo Meimei adlı, 20 yaşında, güzel bir kız. Pahalı çantalarıyla, kıyafetleriyle ve arabalarla mikroblogunda gösteriş yapıyor. Mikroblog Twitter'ın çince versiyonu. Ve Ticaret odasında, Kızılhaç'ın genel müdürü olduğunu iddia etti. Çok ince bir noktaya dokunduğunun, ve Kızılhaç'ın güvenilirliğine karşı ulusal bir sogrulama, ve adeta bir çalkantı başlattığının farkında değildi. Polemik o kadar büyüdü ki Kızılhaç olayı aydınlatmak için basın toplantısı düzenlemek zorunda kaldı ve soruşturma hala devam ediyor.
Şimdiye kadar, büyül ihtimalle hayır işleriyle ilişkilendirilmekten gurur duyduğu için, böyle bi yalan söylediğini biliyoruz. Tüm o pahalı eşyalar eskiden Ticaret Odası'ndaki Kızılhaç'ın şubesinde kurul üyesi olan erkek arkadaşı tarafından hediye olarak verilmiş. Açıklaması gerçekten karışık. Ama neyse, halk bunu hala yemiyor. Hala ortalık kaynıyor. Bu bize devlete ve geçmişte saydamlığı olmayan devlet bazlı kuruluşlara olan genel güvensizliği gösteriyor. Ve aynı zamanda mikroblog olarak sosyal medyanın gücünü ve etkileyiciliğini de gösteriyor.
Mikroblog 2010 yılında ziyaretçi sayısının iki katına ve başında harcanan sürenin üç katına çıkmasıyla patladı. Sina.com, büyük bir haber portalı, tek başına 140 milyon mikroblog sahibini içeriyor. Tencent ise 200 milyon. En gözde mikroblog sahibi - ben değilim - bir film yıldızı ve 9.5 milyondan fazla takipçisi ve hayranı var. Bu mikroblog sahiplerinin %80'i 30 yaşın altındaki genç insanlar. Çünkü, biliyorsunuz, geleneksel medya büyük oranda hala devlet tarafından kontrol edildiğinden sosyal medya sıcaklığın çıkması için bir kapı oluşturuyor. Ve çok fazla başka kapımız olmadığından bu kapıdan çıkan sıcaklık bazen çok güçlü, aktif ve hatta şiddetli olabiliyor.
Yani mikrobloglar sayesinde, Çin gençliğini çok daha iyi anlıyoruz. Peki farkları ne? Öncelikle, çoğu 80'lerde ve 90'larda, tek-çocuk kanunu altında doğdu. Ve erkekleri kızlara tercih eden ailelerin bilinçli kürtajları yüzünden, şu an kızlardan 30 milyon daha fazla erkek var. Bu toplum için potansiyel bir tehdit olabilir, ama kim bilir; globalleşmiş bir dünyadayız, yani erkekler başka ülkelerden kız arkadaş edinebilirler. Çoğunluğu gayet iyi bir eğitim almış. Çin'de bu nesil arasında okuma-yazma bilmeyenlerin oranı %1'in altında. Şehirlerde, çocukların %80'i üniversiteye gidiyor. Ama onlar bu yıl %7 küsür ve 2030'da da %15 civarında olacak bir 65 yaş üstü yaşlanan Çin'le karşı karşıyalar. Ve biliyorsunuz bizde geleneksel olarak, gençler, yaşlıları maddi olarak destekler, ve hastalandıklarında onlara bakarlar. Yani bu genç çiftlerin 73 yaş civarında dört tane ebeveyni destekleyecekleri anlamına geliyor.
Yani gençler için geçimlerini sağlamak kolay değil. Fazlasıyla üniversite mezunu var. Şehirlerde, üniversite mezunları 400 dolardan başlayan maaşlarla iş buluyorlar, ortalama kira 500 doların üstündeyken. Peki ne yapıyorlar? Para biriktirmek için küçücük alanlara sıkışıp ev paylaşmak zorundalar. ve kendilerine "karınca kabilesi" diyorlar. Ve evlenmeye hazır olup bir daire satın alacak olanlar, ilk dairelerini karşılayabilmek için 30-40 sene boyunca çalışmak zorunda kalıyorlar. Amerika'da bu süre sadece 10 yıl civarında oluyor ama Çin'de fırlayan gayrimenkul fiyatlarıyla 30-40 yılı buluyor.
200 milyon göçmen işçi arasında, %60'ı gençler. Kendilerini şehirler ve kırsal alanlar arasında sıkışmış olarak görüyorlar. Çoğu kırsal alanlara geri dönmek istemiyor ama bulundukları yere ait olma hisleri de yok. Az gelir ve az sosyal refahla uzun saatler çalışıyorlar. Ve onlar işten çıkarmalara, enflasyona, bankaların daralan kredilerine, Çin parası'nın değer artışına ya da ürettikleri ürünlerin Avrupa ya da Amerika'dan daha az talep edilmesine karşı daha savunmasızlar. Gerçi geçen yıl Çin'in güneyinde bir OEM üretimi fabrikasında bulaşacı hastalığa yakalanmış gibi teker teker 20 yaşlarındaki 13 genç işçinin intihar ettiği korkunç bir olay gerçekleşti. Ama hepsi farklı kişisel sebeplerden dolayı öldüler. Ama tüm bu olay halk arasında bu göçmen işçilerin fiziksel ve ruhsal yalnızlığı hakkında çok büyük bir kargaşa yarattı.
Kırsal alanlara geri dönenler o çevrede çok sıcak karşılanıyorlar, çünkü şehirde internetin yardımıyla öğrendikleri bilgiler, yetenekler ve ağlar onların az gelişmiş piyasa içerisinde iş alanları yaratmasına, yerel tarımı geliştirmelerine, ve yeni işler kurmalarına yardımcı oluyor. Yani son birkaç yıl içinde, kıyı bölgeler kendilerini iş gücü açığı içinde buldular.
Bu grafikler daha genel bir sosyal arka planı gösteriyor. İlki, aile gelirlerindeki günlük ihtiyaç giderlerinin son on yılda %30 küsüre düştüğünü gösteren Engels katsayıları. Ama sonra son iki yılda, artan yaşam masrafları yüzünden tekrar %39'a çıkıyor. Gini katsayısı çoktan tehlikeli sınır olan 0.4'ü geçti. Şu an 0.5 -Amerika'dakinden bile kötü- bize gelir eşitsizliğini gösteriyor. Ve görüyorsunuz, tüm halk hareket kabiliyetinin bir kısmını kaybettiği için sinirleniyor. Ve ayrıca, zenginlere karşı hissedilen gücenme ve içerleme, oldukça yaygın durumda. Yani yetkililer veya iş dünyası arasındaki herhangi bir yolsuzluk suçlaması ya da elaltı anlaşması büyük bir sosyal kargaşa veya huzursuzluk çıkarabilir.
Mikrobloglardaki en gözde konular aracılığıyla genç insanların en çok neyi önemsediklerini görebiliriz. Sosyal adalet ve hükümetin sorumluluğu isteklerinin başını çekiyor. Son on yıl gibi bir sürede, büyük bir şehirleşme ve gelişme bizim özel mülkiyetlerin zorunlu yıkımıyla ilgili bir çok rapora şahit olmamızı sağladı. Ve bu genç nesil arasında büyük bir kızgınlığa ve hayal kırıklığına neden oldu. Bazen insanlar öldürüldü, ve bazen de protesto için kendilerini ateşe verdiler. Bu olaylar internette günden güne daha sık anlatılmaya başlanınca, insanlar hükümetin bunu durdurması için bağırmaya başladılar.
Ve iyi bir haber; bu senenin başlarında, danıştay, hükümet talebi ve tahribi için yeni bir düzenleme getirdi ve ve zorunlu tahrip hakkını yerel idarelerin elinden alıp mahkemelere verdi. Benzer şekilde, sosyal güvenlikle ilgili diğer sorunlar da internette popüler konular. Kirlenmiş hava, su ve zehirlenmiş yemekle ilgili şeyler duyduk. Ve biliyor musunuz, bizim sahte sığır etimiz var. Bir parça tavuk veya balığa karıştırılan ve bu etleri sığır etiymiş gibi gösteren malzemeler var. Ve son zamanlarda, insanlar pişirme yağları hakkında endişeliler çünkü binlerce insan restoranların atık sularından pişirme yağı arıtırken yakalandı. Bütün bu şeyler internette büyük yankı uyandırdı. Ve şükür ki, hükümetin bu genel kaygılara daha vakitli ve daha sıklıkla cevap verdiklerini gördük.
Gençler politika oluşturma konusundaki katılımlarından emin görünseler de, bazen özel hayatlarında ne istedikleri konusunda biraz şaşırmış durumdalar. Çin yakında lüks markalar için bir numaralı market olma konusunda Amerika'yı geçecek ve bu Çin'in Avrupa veya başka yerlerdeki harcamalarını kapsamıyor. Ama biliyor musunuz, bu tüketicilerin yarısı 2000 Amerikan dolarının altında maaş alıyorlar. Hiç de zengin değiller. Onlar bu çantaları ve giysileri kimlik edinme ve sosyal statüleri için alıyorlar. Ve evlendirme programındaki bir kız açıkça bir BMW içinde ağlamayı, bisiklet üstünde gülmeye tercih edeceğini söylemişti. Ama tabii ki, hala, BMW'de de olsa bisiklet üzerinde de olsa, her şekilde gülmeyi tercih eden gençlerimiz de var.
Ve bir sonraki resimde, "çıplak" düğün veya "çıplak" evlilik denen çok popüler bir olayı görüyorsunuz. Bu düğünde hiçbir şey giymemek anlamına gelmiyor ama bu gençlerin gerçek aşka olan bağlıklıklarını göstermek için eve, arabaya, yüzüğe ve düğün ziyafetine ihtiyaç duymadan evlenmeye hazır olduklarını gösteriyor. Ve ayrıca, insanlar sosyal medya sayesinde iyi işler de yapıyorlar. Ve ilk resim bize gıda işlemesi için kaçırılmış 500 evsiz köpeği taşıyan kamyonun yakalanması ve mikrobloglar sayesinde tüm ülkenin takibi altında otoyol üzerinde durdurulmasını gösteriyor. İnsanlar kamyonu durdurmak için para, köpek maması bağışlamış ve gönüllü hizmet önermişlerdi. Ve saatlerce görüşmenin ardından, 500 köpek kurtarıldı. Ve insanlar ayrıca kayıp çocukların bulunmasına da yardım ediyorlar. Bir baba çocuğunun fotoğrafını internete koymuştu. Binlerce yeniden paylaşım sayesinde, çocuk bulundu ve biz ailenin kavuşmasına mikroblog sayesinde şahit olduk.
Yani mutluluk son iki yıldır duyduğumuz en popüler kelime. Mutluluk sadece kişisel deneyimlerle ve değerlerle alakalı değil, ama aynı zamanda çevreyle de alakalı. İnsanlar şu sorular üzerine düşünüyorlar: Daha yüksek yurtiçi hasıla elde etmek için doğamızı kurban mı edeceğiz? Ekonomik büyümeye ayak uydurabilmek ve istikrarlı olabilmek için sosyal ve politik açılımımızı nasıl yapacağız? Ve aynı zamanda, çeşitli sürtüşmeler içinde insanları hoşnut tutabilmek için dürüstlük sistemi ne kadar yeterli? Tahminimce bunlar, insanların cevaplayacakları sorular. Ve genç neslimiz kendilerini değiştirirken aynı zamanda bu ülkeyi de değiştirecekler.
Çok teşekkürler.
(Alkış)