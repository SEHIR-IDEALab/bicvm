Pekala 2006'dayız. Arkadaşım Harold Ford beni aradı. Tennessee'de Amerikan senatosu için yarışıyordu ve dedi ki, "Mellody, ulusal basından birilerine ihtiyacım var. Herhangi bir fikrin var mı?" Düşündüğüm biri vardı. New York'ta dünyanın en başarılı medya şirketlerinden birinde olan bir arkadaşımı aradım ve dedi ki, "Neden Harold için yayın kurulu yemeği düzenlemiyoruz ki? Onunla birlikte gelirsin."
Harold ve ben New York'a vardık. En iyi takım elbiseleri giydik. Parlak yeni bir para gibiydik. Ve resepsiyona gidip dedik ki, "Öğle yemeği için buradayız" Onu takip etmemizi işaret etti. Bir dizi koridor yürüdük ve hepimiz birden kendimizi sade bir odada bulduk. bu noktada bize baktı ve dedi ki "Üniformalarınız nerede?"
tam bu olurken arkadaşım içeri daldı. Yüzünden kan çekildi. Diyecek bir şey yok, değil mi? Ona baktım ve dedim ki. "Şimdi, Amerikan senatosunda birden fazla siyahi insan olması gerektiğini düşünmüyor musun?"
Şimdi Harold ve ben -- (Alkışlar)-- Hala bu hikayeye güleriz ve bir çok açıdan, bu an beni hazırlıksız yakaladı ama derinden aslında şaşırmamıştım. Ve 30 sene önce annemin bana öğrettiği bir şeyden dolayı şaşırmamıştım. Bakın, annem acımasız bir gerçekçidir. Tek siyah çocuk olduğum bir doğum günü partisinden geldiğimi hatırlıyorum ve annem, normal olarak sorması gereken "Eğlendin mi?" veya "Kek nasıldı?" soruları yerine annem bana baktı ve dedi ki, "Sana nasıl davrandılar?" Yedi yaşında idim. Anlamamıştım. Demek istediğim bana neden değişik davransınlar ki? Ama o biliyordu. Gözlerimin içine baktı ve dedi ki, " Sana her zaman iyi davranmayacaklar"
Şimdi, "ırk", Amerikalıları olağanüstü rahatsız yapan konulardan biri. Sen bu konuyu bir akşam yemeği partisinde başlattığında veya bir çalışma ortamında, bu tam olarak hiç bir şekilde dokunulmaması gereken bir konunun dildeki karşılığı oluyor. Uzun sessizliğin takip ettiği bir şok vardı. Ve bugün buraya gelirken bile Bazı arkadaşlarıma ve meslektaşlarıma dedim ki, ırk hakkında konuşmayı planlıyorum onlar da beni uyararak yapmamamı söylediler. Çünkü bu konu hakkında konuşmanın büyük bir riski olduğunu, insanları belki beni siyah militan bir kadın olarak düşünebileceğini ve kariyerimi mahvedebileceğimi söylediler. Ve size söylemem lazım, bir an için korktum. Sonra fark ettim ki herhangi bir sorunu çözmedeki ilk adım, ondan saklanmamak ve bir hareket için gereken ilk adım da farkındalıktır. Ve bu tam da bu yüzden gerçekten ırk hakkında konuşuyorum. Ve buraya gelmeye karar verirsem ve bazı deneyimlerimi sizinle paylaşmaya karar verirsem, bunun, "ırk"la ilgili konuşmalarımızda bizi biraz daha az gergin ve biraz daha cesur hale getirebileceğini düşündüm.
Şimdi Barack Obama'nın başkan seçilmesinin ırk ayrımcılığının sonsuza kadar bitirdiği anlamına geliyor diyecek olan insanların olduğunu biliyorum, doğru mu? Ama ben yatırım işinde çalışıyorum, ve bizde bir söz vardır: Rakamlar yalan söylemez. İşte burada önemli olan, görmezden gelemeyeceğimiz zenginlik dağılımında, gelir dağılımında iş fırsatlarında ve sağlık hizmetlerinde ölçülebilir ırksal eşitsizliklerdir. Amerika ticari ilişkilerinden bir örnek: Beyazlar nüfüsun sadece yüzde 30'unu oluşturmalarına rağmen, şirket yönetimlerinin yüzde 70'ini ellerinde tutuyorlar. Fortune'nun 250'nin sadece 7 CEO'su azınlıklardan ve bugün binlerce ama binlerce ticari şirketten sadece iki tanesi siyah kadınlar tarafından yönetiliyor ve siz şu an onlardan birine bakıyorsunuz. çok değil kısa zaman önce mutfakta yardım ettiği için yanlış anlaşılan biri. Bu bir gerçektir. Şimdi kendi kendime oynadığım bir düşünce deneyi var, diyorum ki büyük bir odaya yürüdüğünüzü hayal edin ExxonMobil gibi büyük bir şirket olsun, ve masanın etrafındaki her bir adamın siyah olduğunu, bunun garip olduğunu düşüneceksiniz. Ama ya eğer bir Fortune 500 şirketine götürseydim sizi, ve masanın etrafındaki herkes beyaz bir erkek olsaydı, bunun da garip olduğu ne zaman aklımıza gelecek?
Ve bu duruma nasıl geldiğimizi biliyorum. (Alkışlar) Bu duruma nasıl geldiğimizi biliyorum. Biliyorsunuz bir zamanlar ülkemizde kurumsallaşmış yasal bir ayrımcılık vardı. Bu kuşkusuz. Ama yine de, ben bu sorunla boğuşurken, annemin sorusu benim için hala havada kaldı: Sana nasıl davrandılar? Şimdi, bu konuya şikayet etmek için veya sempati kazanmak için geri dönmedim. En büyük beklentilerimin ötesinde hayatta başarılı oldum, ve her ırktan insan tarafından kötüden ziyade iyi muamele gördüm. Bu tekdüze hikayeyi anlatıyorum çünkü gerçekten oldu. İş hayatındaki çeşitlilikten bahsettim çünkü bunlar gerçek, ve bugün burada ırksal ayrım konusundan bahsediyorum çünkü inanıyorum ki bu diğer bir jenerasyonun fırsatlarını tehdit etmekte. Bu, hangi renk olursa olsunlar, veya nereden gelirse gelsinler, hepimizin çocuklarımız için istediğimiz şeydir. Ve ayrıca bence bu aynı zamanda iş dünyamızın da geri kalmasına sebep oluyor. Bakın, araştırmacılar "renk körlüğü" adını koydukları terimi ırkları fark etmiyormuş gibi yaptığımız öğrenilmiş davranışı anlatmak için kullanıyorlar. Eğer size benzeyen insanlar tarafından etrafınız sarıldıysa, bu tamamen bir rastlantıdır. Şimdi benim açımdan renk körlüğü ırksal ayrımların olmaması ve eşitlik anlamına gelmiyor. Hiç de bu anlama gelmiyor. Bunu ifade etmiyor. Bana göre, renk körlüğü çok tehlikelidir çünkü sorunların görmezden gelinmesi manasına geliyor. Bir şirket araştırması vardı ve şunu diyordu ırklardan uzak durmak yerine akıllı şirketler tam olarak sorunun üzerine gidiyorlar. Onlar aslında çeşitliliği benimsemenin çoğunlukta olan ile beraber bütün ırkları tanımak anlamına geldiğini görüyorlar. Ama şunu size söyleyen ilk kişi ben olayım, bu konu zor olabilir. Garip, rahatsız edici -- ama aslında amaç bu. Irksal klişelerden sıyrılmak adına, mesela siyah insanlar yüzmeyi sevmez, ama size yüzmeyi ne kadar sevdiğimi anlatacağım. Bir yetişkin olarak yüzmeyi çok seviyorum. Bir hoca ile yüzüyorum. Ve bir gün hocam bana 25 metrelik bir havuzun diğer ucuna nefes almadan yüzmem gereken bir alıştırma verdi. Ve her hata yaptığımda, baştan başlamak zorundaydım. Ve çok hata yaptım. Sonunda başarmıştım ama havuzdan çıktığım zaman kızgın, yorgun ve rahatsızdım ve dedim ki "Neden bu nefes tutma alıştırmalarını yapıyoruz?" Hocam bana baktı ve dedi ki "Mellody, bu bir nefes tutma alıştırması değil. Bu seni rahatsız durumlarda rahat hissettirecek bir alıştırma. çünkü çoğumuz günlerimizi böyle geçiriyoruz." Eğer rahatsızlıklarla baş etmeyi öğrenirsek ve olaya girdiğimizde rahatlarsak, daha iyi bir hayatımız olur.
Öyle ise şöyle düşünüyorum, bizim için ırk üzerine rahatsız edici konuşmalarla rahatlama vakti: siyah, beyaz, Asyalı, Latin veya İspanyol kökenli erkek, kadın, hepimiz, Eğer eşit haklara ve Amerika'da fırsat eşitliğine inanıyorsak sanırım bu konu hakkında gerçek konuşmalar yapmalıyız. Renk körlüğünü devam ettiremeyiz. Renk cesuru olmak zorundayız. Öğretmenler ve veliler olarak girişimciler ve bilimadamları olarak ırk hakkında proaktif konuşmaları anlayış, dürüstlük ve cesaretle can-ı gönülden yapmalıyız. Doğru şey olduğu için değil, akıllıca olduğu için. Çünkü işlerimiz, ürünlerimiz, bilimimiz ve araştırmalarımız daha çok çeşitlilikle daha iyi olacaktır.
Şimdi, renk cesurluğu hakkındaki en sevdiğim örneğim... John Skipper adındaki bir adam. ESPN'i yönetiyor. Kuzey Kaliforniya yerlisi güneyli tam bir beyefendi, beyaz. Halihazırda kültürel çeşitliliğin olduğu ESPN'e katıldı. Ama bunu bir üst sınıfa çıkardı. Her açık pozisyona farklı adaylar talep etti. Başta yüksek kademedeki insnaların ona sinirlendiğini söylüyor, ve ona gelip şunu demişler, "Azınlığı mı işe almamı istiyorsun yoksa bu iş için en iyi insanı mı?" Ve Skipper'ın cevabı her zaman aynıydı. "Evet" Ve çeşitliliğe evet diyerek, -tüm kalbimle inanıyorum ki- ESPN dünyadaki en değerli kablolu televizyon oldu. Bence bu gizli sosun sadece bir parçasıydı.
Şimdi kendi sektörümden örnek vereceğim. biz Ariel Yatırım'da, aslında çeşitliliğimizi bir rekabet avantajı olarak görüyourüz ve bu avantajın iş dünyasının ötesine de uzanabileceğini düşünüyoruz. Michigan Üniversitesinde Scott Page adında biri var. Farklılıklar için bir matematik formülü geliştiren ilk kişi. Diyor ki, zor bir problemi çözmeye çalışıyorsanız, gerçekten zor, farklı türlerde insanlara sahip olmanız gerekir ki farklı akıllara sahip olabilesiniz. Çiçek aşısını örnek veriyor. Hastalık Avrupa'yı alt üst ederken, tüm bilimadamlarını bir araya getirdiler ve donup kaldılar. Ve bu hastalığın tedavisinin başlangıcı en beklenmeyen yerden geldi, süt sağan kızların çiçek hastalığına yakalanmadığını fark eden bir mandıra çiftçisi. Mandıra çiftçisi sebebiyle çiçek aşısı hayvan temelli olmuştur.
Şimdi eminim ki burada otururken diyorsunuz ki bir kablolu televizyon şirketini yönetmiyorum, bir yatırım şirketini yönetmiyorum, Ben bir mandıra çiftçisi değilim. Ne yapabilirim? Ve ben de size diyorum ki, renk cesuru olabilirsiniz. İşe alma sürecinde veya kabul sürecinde yer alıyorsanız, renk cesuru olabilirsiniz. Gerçekten zor bir sorunu çözmeye çalışıyorsanız, sesinizi yükseltip renk cesuru olabilirsiniz. Şimdi biliyorum insanlar diyecek ki, ama bu toplamda çok bir fark yaratmaz, aslında sizden çok basit bir şey istiyorum: çevrenizi gözlemleyin, işte, okulda, evde. Ben sizden çevrenizdeki insanlara bilinçli ve maksatlı olarak bakmanızı istiyorum. Sizin gibi düşünmeyen insanları, sizin gibi görünmeyen insanları, sizin gibi hareket etmeyen insanları, sizin geldiğiniz yerden gelmeyen insanları hayatınıza davet edin ve onların varsayımlarınıza karşı geldiklerini ve dolayısıyla... sizi bir insan olarak olgunlaştırdıklarını fark edeceksiniz. Bu bireylerden yeni bir anlayış elde edebilir, veya benim beyaz kocam gibi, siz de siyah insanların erkek, kadın, çocuk her gün vucüt losyonu kullandığını öğrnebilirsiniz.
Ve aynı zamanda şunun da çok önemli olduğunu düşünüyorum, gelecek nesil bunun gerçekten onlara yardımı olacağını biliyor, çünkü onlar bizden mükemmel rol modeller olmamızı bekliyorlar.
Pekala size annemin acımasız bir gerçekçi olduğunu söylemiştim. O inanılmaz bir rol modeldi. Olduğu gibi olması gereken biriydi, çünkü altı çocukla Chicago'da tek başına bir anne idi. Çok zor şartlar altında çalıştığı emlak işindeydi ve sık sık iki yakamızı bir araya getirmekte zorluk çekiyorduk. Bu bazen telefonlarımızın kesilmesi, elektriklerin gitmesi, veya evimizden atılmamız anlamına geliyordu. Evden atıldığımız zaman bazen onun küçük dairelerinden birinde yaşardık, bazen sadece bir veya iki odada, çünkü tam olarak bitmemişti, ve banyo suyumuzu da elektrikli ocakta ısıtırdık. Ama umudundan asla ama asla vazgeçmedi ve bizim de umutlarımızdan vazgeçmemize izin vermedi. Sahip olduğu bu ölümcül yararcılık, demek istediğim, bunu bana dediğinde dört yaşımdaydım, "Anneniz, Noel Baba" (Gülüşmeler) O, böylesi ölümcül yararcı bakış açışıydı. Bana çok ders verdi, ama en önemli ders bana her gün dediği, "Mellody, herşey olabilirsin." cümlesiydi. Bu kelimeler sayesinde sabahın köründe kalkardım ve bu kelimeler sayesinde okulu herşeyden çok severdim bu kelimeler sebebiyle otobüsle okula giderken en büyük şeyleri hayal ederdim. Ve bu kelimeler sebebiyle şu anda burada duruyorum tutku dolu olarak, sizden bugün bu düşleri kuran çocuklarınız için cesur olmanızı istiyorum. (Alkışlar)
Anlıyorsunuzdur, ben onların televizyonda CEO'lara bakıp "Ben onun gibi olabilirim" veya "O bana benziyor"demelerini istiyorum. Ve şunu bilmelerini istiyorum: herşey mümkün, hayal ettikleri en yüksek seviyelere gelebilirler, herhangi yönetim kurulunda yer alabilirler veya her şirketi yönetebilirler. Görüyorsunuz özgürlükler ülkesi ve cesurların anavatanı olmak fikri Amerika'nın kumaşını örüyor. Amerika, biz bir zorluk gördüğümüzde üstüne gideriz, büzülüp kaçmayız. Karşısında dururuz. Cesaretimizi gösteririz. Öyleyse sizden istediğim şey, cesaretinizi göstermeniz. Sizden cesur olmanızı istiyorum. Bir iş yöneticisi olarak sizden hiç bir şeyin masada kalmamasını istiyorum. Vatandaşlar olarak, hiç bir çocuğun geride kalmamasını istiyorum. Sizden renk körü değil, renk cesuru olmanızı istiyorum böylece her çocuk geleceğinin önemli olduğunu ve rüyalarının gerçekleşebileceğini bilir.
Teşekkürler.
(Alkışlar) Teşekkürler. Teşekkür. Teşekkür. (Alkışlar)