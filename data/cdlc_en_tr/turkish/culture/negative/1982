Afrika'dan bir başarı hikayesi anlatmak için buradayım. Bir buçuk yıl önce, Swahili dilinde "şahitlik" anlamına gelen Ushahidi'de tamzamanlı çalışan beş kişiden dördü TED Fellows üyesiydi. Bir yıl önce Kenya'da seçim sonrası şiddet olayları yaşadık. O zamanlar 3 gün içinde cep telefonu olan birisinin etrafında ne olup bittiğini gönderebilecek bir sistemi tasarladık ve hayata geçirdik. Afrika'da herkeste bulunan aleti, cep telefonunu, ortak bölenimiz kabul edip, yolumuza öyle başladık. Ve bunlara benzer raporlar aldık. Bunlar da geçen yıl 17 Ocak'ta gönderilenlerden birkaçı. Sistemimiz çok ilkeldi. Çok basitti. İnsanlardan topladığımız bilgileri haritaya koyduğumuz bir mashup'dı.
Daha sonra daha fazlasını yapmamız gerektiğine karar verdik. İnşaa ettiğimizi, dünyanın her yerinde kullanılabilecek bir platform haline getirmemiz lazımdı. Burada Afrika'nın her yerinden Gana'dan, Malavi'den, Kenya'dan hatta bir tanesi ABD'den ve şimdi de takımımızda yer alan geliştiricileri görüyorsunuz. Hem gelişmiş ülkelerde, hem gelişen ülkelerde kullanılması için akıllı telefonlar için sistemler yapıyoruz.
Bunun doğru olduğunu idrak ediyoruz. Afrika'da bir şey çalışıyorsa, her yerde çalışır. İlk başta Afrika için yaptık, sonra uçlara gittik. Sistem şu an Demokratik Kongo Cumhuriyeti'nde yayılıyor. Doğu Afrika'daki sivil toplum kuruluşları tarafından kullanılıyor. Küçük sivil toplum kuruluşları kendi küçük projelerini yapıyorlar. Geçen ay Gazze'de El-Cezire kanalı tarafından kullanıldı. Aslında bunlar, burada söylemek istediğim şeyler değil.
Bir sonraki büyük işimizi anlatmak için buradayım aslında. Teknoloji şu an bize şahitlerin bilgilerini eş zamanlı olarak raporlama imkanı veriyor. Bunu Mumbai olaylarında gördük. Şu an haber gönderme, okumaktan çok daha kolay. Bu kadar bilgi var; ne yaparsınız? Burada Twitter'da üç gün içinde Mumbai olaylarından bahseden mesaj sayılarını görüyorsunuz. Hangisinin önemli olduğuna nasıl karar verirsiniz? Bilginin ne kadarına bakmak istiyorsunuz? Buradan çıkardığımız sonuç, krizle ilgili çöp bilgi sorunu var. Elimizde bir şey yapabilmek için çok fazla bilgi var. Burada ilgilendiğimiz bilgi, aslında ilk üç saatin içinde gizli. Baktığımız yer şu ilk üç saat. Elimize geçen bilginin üstünden nasıl geliyoruz? Asıl habere ulaşmanız mümkün değil. Dünyanın çeşitli yerlerinde insanlar olup biteni merak ediyor. Fakat öğrenemiyorlar.
Tabi ki yaptığımız sistem, yani Ushahidi, kitle kaynaklı bilgiye dayanıyor. Bunu Twitter'da da görüyorsunuz. Fazla bilgi yükü var. Çok fazla bilginiz var. Bu muhteşem bir şey. Peki şimdi ne olacak? İlginç bir şey yapabileceğimizi düşünüyoruz. Bunun üzerinde çalışan küçük bir takımımız var. Kitle kaynaklı bir filtre yapabileceğimizi düşünüyorum. Kitleyi bilgiye maruz bırakacağız. Bilgiyi notlandırarak, farklı insanların notlandırmasından sonra iyileştirilmiş ve ağırlıklı sonuçlar alabiliriz. Böylece bir şeyin doğru olup olmadığını daha iyi anlayabiliriz. Bu yenilik, açıkçası -- yeniliğin Afrika'dan çıkması çok ilginç. Hiç beklemediğiniz yerlerden gelen bir proje. Genç, zeki geliştiricilerden. Bunu yapmaya karar veren ise bu kişilerin etrafındaki topluluk. Çok teşekkürler. TED ailesinin bir bireyi olmaktan çok mutluyuz. (Alkış)