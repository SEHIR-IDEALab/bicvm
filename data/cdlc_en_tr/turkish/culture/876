Hepiniz, söyleyeceğim gerçeği biliyorsunuz. Eşitsizliğin, bölücü ve sosyal olarak aşındırıcı olduğu sezgisinin Fransız Devrimi öncesinden beri var olan bir şey olduğunu düşünüyorum. Değişen şey ise bizim artık kanıtlara bakabileceğimizdir; toplumları, aşağı yukarı eşit olan toplumları karşılaştırabiliriz ve eşitsizliğin yaptıklarını görebiliriz. Sizi bu verileri göstereceğim ve sonra, göstereceğim ilişkilerin neden var olduklarını anlatacağım.
Fakat önce ne kadar acınası bir sürü olduğumuza bakın! (Gülüşmeler) Bir paradoks ile başlamak istiyorum. Bu, size, ortalama yaşam süresiyle brüt milli gelirin ilişkisini gösteriyor -- nasıl zengin ülkelerin ortalama değerlerde olduğunu. Ve sağdaki ülkelerin, Norveç ve ABD gibi, soldaki İsrail, Yunanistan ve Portekiz'den iki kat daha zengin olduklarını görüyorsunuz. Ve bu, ortalama yaşam sürelerine dair hiçbir değişiklik yaratmıyor. Burada bir ilişki olduğuna dair bir iz yok. Ama toplumlarımızın içine baktığımızda, sağlıktaki, tüm toplumu kapsayan inanılmaz büyük sosyal değişimleri görürüz. Bu, tekrarlıyorum, ortalama yaşam süresi.
Bunlar, İngiltere'nin ve Galler'in küçük bölgeleri, en yoksullar sağda, en zenginler solda. Yoksul ile geri kalanlarımız arasında fark yok. En üstün hemen altındaki insanların bile en üstteki insanlardan sağlık düzeyleri daha düşük. Yani gelir düzeyi, toplumlarımızın içinde çok önemli bir şeyi ifade ederken toplumlar arasında hiçbir şey ifade etmiyor. Bu paradoksun açıklaması şöyle ki, birbirimizle ve aramızdaki farkların büyüklüğüyle ilişkili olduğumuz toplumlarımızın içinde göreceli gelir düzeyine ya da sosyal duruma, sosyal statüye bakıyoruz. Ve bu düşünceyi anladığınız anda derhal merak etmelisiniz: Farkları arttırırsak ya da azaltırsak, gelir farklarını büyütür ya da küçültürsek ne olur?
Ve işte size bunu göstereceğim. Varsayımsal veriler kullanmıyorum. Verileri Birleşmiş Milletler'den alıyorum; zengin, gelişmiş pazar demokrasilerindeki gelir düzeyi farklılıklarının incelendiği Dünya Bankası'nınkilerle aynı veriler. Kullandığımız ölçü, - çünkü anlaması kolay ve bilgisayarınıza indirebilirsiniz- her ülkede, en üstteki yüzde 20'nin en alttaki yüzde 20'den ne kadar daha zengin olduğu. Ve gördüğünüz gibi eşitliğin daha fazla olduğu soldaki ülkelerde, -Japonya, Finlandiya, Norveç, İsveç- üst yüzde 20'lik kesim, alt yüzde 20'lik kesimden aşağı yukarı üç buçuk, dört kat daha zengin. Fakat eşitsizliğin daha fazla olduğu uçta, -Birleşik Krallık, Portekiz, ABD, Singapur- farklar öncekinin iki katı. Buna göre, bizdeki eşitsizlik, diğer başarılı pazar demokrasilerinden bazılarının iki katı düzeyinde.
Şimdi size, bunun toplumlarımıza ne yaptığını göstereceğim. Sosyal değişimle ilgili problemler üzerine veri topladık, sosyal hiyerarşinin alt tarafında daha sık rastlanan problemlerle ilgili. Ortalama yaşam süresi, çocukların matematik ve okur yazarlık puanları, çocuk ölüm oranları, cinayet oranları, hapishanedeki nüfusun oranı, genç yaşta çocuk doğurma oranları, güven düzeyleri, obezite, standart tanısal sınıflandırmada madde ve alkol bağımlılığını da içeren akıl hastalıkları ve sosyal hareketlilikle ilgili uluslararası karşılaştırılabilir veriler. Hepsini bir indekse koyduk. Hepsi eşit olarak ağırlıklandırıldı. Bir ülkenin bulunduğu nokta, onun tüm bunlardan aldığı ortalama puanı gösteriyor denilebilir. Ve işte bunun size biraz önce gösterdiğim ve tekrar tekrar kullanacağım eşitsizlik ölçüsüyle ilişkisini görüyorsunuz. Eşitsizliğin daha fazla olduğu ülkeler, tüm bu sosyal problemlerde daha kötü durumdalar. İnanılmaz derecede yakın bir korelasyon. Fakat sağlık ve sosyal problemleri gösteren aynı indeksin kişi başına GSMH, brüt milli gelirle olan ilişkisine bakarsanız, ortada hiçbir şey yok, bir korelasyon yok artık.
İnsanlar, kendi argümanımıza uyacak problemler seçiyor olduğumuzu ve bu ispatları kendi kendimize ürettiğimizi düşünebilecekleri için biraz endişeleniyorduk; bu yüzden British Medical Journal'da (ç.n. İngiliz Tıp Dergisi) UNICEF'in çocuk esenliği indeksi üzerine bir rapor yayımladık. Başka insanlar tarafından bir araya getirilmiş 40 farklı bileşeni vardı. Çocukların ebeveynleriyle konuşup konuşamadıkları, evlerinde kitapları olup olmadığı, aşılanma oranlarının ne olduğu, okulda sataşma olup olmadığıyla ilgili bileşenler. İçine her şey giriyor. Burada, aynı eşitsizlik ölçüsüyle olan ilişkisi var. Çocuklar eşitsizliğin daha fazla olduğu toplumlarda daha kötü durumdalar. Çok belirgin bir ilişki. Fakat gene, eğer bu çocuk esenliği ölçüsünün kişi başına milli gelirle olan ilişkisine bakarsanız bir ilişki yok, bir ilişki olduğuna dair bir iz yok.
Size şimdiye kadar kadar gösterdiğim tüm verilerin söylediği şey, aynı. Toplumlarımızın ortalama esenlik düzeyleri, artık milli gelire ve ekonomik büyümeye bağlı değil. Bu, daha yoksul ülkelerde çok önemli ama zengin, gelişmiş ülkelerde değil. Fakat aramızdaki farklılıklar ve birbirimizle ilişkili olarak nerede olduğumuz şimdi çok fazla önem taşıyor. Size indeksimizin bazı tekil parçalarını göstereceğim. Bu, mesela, "güven". İnsanların çoğuna güvenilebileceği fikrini kabul eden insanların nüfusa oranı. Dünya Değerler Araştırması'ndan gelen sonuçlar. Görüyorsunuz, eşitsizliğin daha fazla olduğu uçta, nüfusun aşağı yukarı yüzde 15'i diğerlerine güvenebileceğini hissediyor. Fakat, daha eşit toplumlarda, bu yüzde 60 ya da 65'e çıkıyor. Ve eğer müşterek yaşama ve sosyal sermayeye katılım ölçülerine bakarsanız, eşitsizlikle yakından bağlantılı çok benzer ilişkiler.
Tüm bu çalışmayı iki kez yaptığımızı söyleyebilirim. Önce, bu zengin, gelişmiş ülkeler üzerinde yaptık ve sonra, ayrı bir sınama ortamı olarak, hepsini 50 Amerika eyaletinde tekrarladık, aynı soruyu sorarak: Eşitsizliğin daha fazla olduğu eyaletler, tüm bu tip ölçülerde daha kötü bir performans gösteriyor mu? İşte burada "güven", federal hükümetin genel bir sosyal araştırmasından, eşitsizlikle ilişkili olarak. Benzer güven düzeyleri aralığında çok benzer bir dağılım. Aynı şey oluyor. Temelde şunu bulduk; uluslararası ölçekte "güven"le ilgili neredeyse her şey, bu ayrı sınama ortamındaki 50 eyaleti kapsayan "güven"le ilgili. Sadece bir rastlantıdan bahsetmiyoruz.
Bu, "akıl hastalıkları". Dünya Sağlık Örgütü, nüfusun rastgele örnekleri üzerinde aynı tanısal röportajları kullanarak, her toplumdaki akıl hastalığı oranlarını karşılaştırabilmemiz için bu verileri topladı. Bu, geçtiğimiz yılda herhangi bir akıl hastalığı bulunanların nüfustaki oranı. Ve değerler yüzde 8'den başlayarak bunun üç katına kadar çıkıyor; diğerlerinin akıl hastalığı düzeyinin üç katı düzeyinde olan koca toplumlar... Ve tekrar, eşitsizlikle yakından ilişkili.
Bu, "şiddet". Bu kırmızı noktalar Amerikan eyaletleri ve mavi üçgenler Kanada eyaletleri. Ama farkların ölçeğine bir bakın! Bir milyonda 15 cinayetten 150'ye kadar çıkıyor. Bu, hapisteki insanların oranı. Aşağı yukarı on katlık bir fark var; y-ekseninde logaritmik ölçek kullanılmış. Ama hapisteki insanların sayısı, 40'lardan 400'lere çıkıyor. Bu ilişki, genel olarak daha fazla suç yüzünden değil. Bazı yerlerde, bu işin bir parçası. Fakat çoğunlukla, nedeni, daha fazla cezai hükmün olması, daha sert hükümler. Ve eşitsizliğin daha fazla olduğu toplumlar, idam cezasını uygulamaya devam etmeye de daha meyilli. Burada lise terk çocuklar var. Gene, oldukça büyük farklar... İnanılmaz yıkıcı, eğer toplumdaki yeteneklerini kullanmaktan bahsediyorsanız.
Bu, "sosyal hareketlilik". Aslında, gelire bağlı olarak hareketliliğin ölçüsü. Temelde şunu soruyor: "Zengin babaların çocukları zengin ve yoksul babaların çocukları da yoksul mu, yoksa ikisi arasında bir ilişki yok mu? Ve eşitsizliğin daha fazla olduğu uçta, babanın geliri çok daha önemli, Birleşik Krallık'ta, ABD'de. Ve İskandinav ülkelerinde, babaların geliri çok daha az önemli. Daha fazla sosyal hareketlilik var. Ve söylemeyi sevdiğimiz gibi -ve biliyorum burada dinleyenler arasında birçok Amerikalı var- eğer Amerikalılar "Amerikan rüyası"nı yaşamak istiyorlarsa Danimarka'ya gitmeleri gerekiyor.
(Kahkahalar)
(Alkış)
Size burada sadece göze çarpan birkaç şey gösterdim. Başka bazı problemleri de gösterebilirdim. Bunların hepsi, sosyal eğrinin alt bölgelerinde daha sık rastlanan problemler. Fakat sosyal değişimle ilgili sayısız problem var ki bunlar, eşitsizliğin daha fazla olduğu toplumlarda daha kötü bir haldeler; birazcık daha kötü değil, iki katıyla on katı arasında daha sık rastlanacak kadar kötü. Neye mal olduğunu, bunun insan bedelini düşünün!
Her şeyi bir araya koyduğumuz, size daha önce gösterdiğim bu grafiğe dönmek istiyorum; iki şeyi ifade etmek için... Biri şu: Tek tek her grafikte, konu ne olursa olsun, daha kötü performans gösteren ülkeler eşitsizliğin daha fazla olduğu ülkelerdi ve iyi performans gösterenler ülkeler, İskandinav ülkeleri ve Japonya gibi görünüyordu. Yani, baktığımız şey, eşitsizlikle ilişkili genel sosyal bozukluktu. Yanlış giden bir iki şey değil; çoğu şey.
Bu grafikle ilgili söylemek istediğim ikinci önemli nokta şu, aşağı bakarsanız, İsveç ve Japonya'ya, bunlar birçok alanda çok farklı ülkeler. Kadınların durumu, çekirdek aileye ne kadar yakın oldukları, zengin, gelişmiş dünyanın değerleri açısından iki zıt kutbu tanımlıyor. Fakat gerçekten önemli diğer bir farklılık ise büyük eşitlik ortamlarını nasıl sağladıkları. İsveç'te büyük gelir farkları var ve bunları vergilendirmeyle kapıyor, genel refah devleti, cömert yardımlar ve bunun gibi... Japonya, oldukça farklı oysa ki. Vergi öncesi çok daha az gelir farklılıklarıyla yola çıkıyor. Daha düşük vergileri var. Daha küçük bir refah devleti var. Ve Amerikan eyaletlerini analizimizde neredeyse aynı kontrastı bulduk. İkincil gelir dağılımı yoluyla başarılı olan eyaletler vardı; bazıları da, vergi öncesi gelirlerde daha küçük farklılıkları olduğu için başarılıydı. Böylece biz şu sonuca vardık ki eğer bir şekilde eşitliği sağlayabiliyorsanız bunu nasıl yaptığınız çok önemli değil.
Kusursuz bir eşitlikten bahsetmiyorum. Zengin, gelişmiş pazar demokrasilerinde var olandan bahsediyorum. Bu resmin şaşırtıcı diğer bir tarafı da, eşitsizlikten etkilenenin sadece yoksullar olmaması. Öyle görünüyor ki John Donne'ın "Kimse ada değildir." sözünde bir gerçeklik var. Ve bazı çalışmalarda, birbirlerine az çok yakın ülkelerde, sosyal hiyerarşinin her düzeyindeki insanları karşılaştırmak mümkün. Bu sadece bir örnek. "Çocuk ölüm oranı". Bazı İsveçliler, hoş bir şekilde, kendi çocuk ölümlerinin büyük bir bölümünü İngiliz genel sosyoekonomik sınıflandırma kaydına göre sınıflandırmışlar. Ve böylece, bu sınıflandırma anakronik olarak babanın mesleğine göre bir sınıflandırma; yani tek ebeveynler ayrı duruyorlar. Ama, sonra, "düşük sosyal sınıf" denince, yetkinlik gerektirmeyen elle yapılan meslekler kastediliyor. Sonra, ortada, yetkinlik gerektiren elle yapılan meslekler, sonra elle yapılmayan ast konumlardaki meslekler, ve yukarda profesyonel meslekler, doktorlar, avukatlar, büyük şirket yöneticileri...
Tüm sosyal hiyerarşiyi kapsar şekilde, İsveç'in Britanya'dan daha başarılı olduğunu görüyorsunuz. En büyük farklar toplumun alt kısmında. Ama en üstte bile, eşitliğin daha fazla olduğu toplumda bulunmanın küçük bir avantajı var. Bunu beş farklı veri setinde gösteriyoruz, Amerika'da ve uluslararası düzeyde, eğitimsel sonuçları ve sağlık konularını kapsayan setler. Ve şu genel resim olarak kendini gösteriyor ki daha büyük eşitlik, en büyük farkları altta yaratıyor fakat en üstte bile bazı yararları oluyor.
Ama neler olduğuna dair birkaç söz söylemem gerekiyor. Bence, eşitsizliğin psikososyal etkilerine bakıp bunlarla ilgili konuşuyorum. Daha çok, üstünlük ve düşüklükle, değer verilip verilmemekle, saygı görüp görmemekle ilgili duygularla ilgili. Ve tabi ki, bundan kaynaklanan statü yarışıyla ilgili duygular, toplumumuzdaki tüketiciliği ateşliyor. Bu aynı zamanda statü güvensizliğine de yol açıyor. Başkalarınca nasıl yargılandığımız ve görüldüğümüzle ilgili daha fazla endişeleniyoruz; çekici, akıllı olarak kabul edilip edilmediğimizle ilgili ve buna benzer konularla ilgili... Sosyal-değerlendirici yargılamalar artıyor, bu sosyal-değerlendirici yargıların korkusu...
İlginç bir şekilde, sosyal psikolojide bazı paralel çalışmalar yapılıyor: İnsanların laboratuvara davet edilerek stres hormonu düzeyleri ve stres yüklü görevlere verdikleri tepkilerin ölçüldüğü 208 farklı çalışma çeşitli insanlar tarafından değerlendiriliyor. Ve değerlendirmede, görmekle ilgilendikleri şey, tam olarak hangi stres türlerinin merkezi stres hormonu olan kortizolün düzeyini yükselttiğiydi. Ve sonuç, bunun, sosyal-değerlendirici tehdit içeren görevler olduğuydu; özsaygıya ya da sosyal statüye yönelik, başkalarının sizin performansınızı negatif değerlendirebileceği tehditler. Bu tür streslerin, stresin fizyolojisi üzerinde çok özel bir etkileri vardır.
Şimdi eleştirilmekteyiz. Tabii ki, bunlardan hoşlanmayan insanlar var ve bunu çok şaşırtıcı bulanlar var. Size gene de söylemeliyim ki, insanlar bizi verileri ayıklamakla ve seçmekle tenkit ettiği zaman biz hiçbir zaman verileri ayıklayıp seçmiyoruz. Kesin bir kuralımız var; veri kaynağımızın baktığımız ülkelerden biriyle ilgili verisi varsa bu analize giriyor. Bunun güvenilir veri olup olmadığına veri kaynağımız karar veriyor, biz vermiyoruz. Aksi halde yanlılık oluşacaktır.
Diğer ülkelerle ilgili durum nedir? Akademik, hakem denetimli dergilerde, sağlığın, gelir ve eşitlikle ilişkisi üzerine 200 çalışma var. Konu, çok basit bir göstergeyi saklayarak sadece buradaki ülkelerle sınırlandırılmış değil. Aynı ülkeler, aynı eşitsizlik ölçüleri, problem üstüne problem. Diğer faktörler için neden kontrol etmiyoruz? Peki, kişi başına GSMH'nın bir şeyi değiştirmediğini size gösterdik. Ve tabii ki, literatürdeki daha gelişmiş yöntemleri kullananlar, "yoksulluk", "eğitim" ve başkaları için de kontrol ettiler.
Nedensellikle ilgili durum nedir? Korelasyon kendi içinde, nedenselliği ortaya koymuyor. Ciddi bir zaman harcadık. Ve gerçekten, insanlar, bu sonuçların bazılarındaki nedensel bağlantıları gayet iyi biliyorlar. Zengin, gelişmiş ülkelerdeki kronik sağlık sorunlarının etmenlerine yönelik anlayışımızdaki büyük değişiklik, sosyal kaynaklardan gelen kronik stresin ne kadar önemli olduğudur; bu, bağışıklık sistemini, kardiyovasküler sistemi etkilemektedir. Ya da örnek olarak, şiddetin, eşitsizliğin daha fazla olduğu ülkelerde daha yaygın olmasının nedeni, insanların hor görülmeye karşı duyarlı olmalarıdır.
Söylemeliyim ki, bununla baş edebilmek için vergi sonrası ve vergi öncesi konularıyla uğraşmamız gerekiyor. Gelirleri, tepedeki bonus kültürü gelirlerini sınırlamamız gerekiyor. Bence, patronlarımızı, çalışanlarına karşı sorumlu tutmak için elimizden ne geliyorsa yapmalıyız. Bence, buradan çıkarılacak mesaj, insan yaşamının gerçek kalitesini, aramızdaki gelir farklılıklarını gidererek yükseltebileceğimizdir. Bir anda, toplumların tamamının psikososyal esenliğini kontrol etmemizi sağlayacak bir şeye sahibiz ve bu heyecan verici.
Teşekkür ederim.
(Alkış)