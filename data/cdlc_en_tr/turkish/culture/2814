AIDS ve kuş gribi hakkındaki tüm haklı kaygılarımızın ötesinde, -- ki bu konuda parlak Dr. Brilliant bize bugün daha ayrıntılı bilgi verecek -- bir diğer pandemik salgından, kalp hastalıklarından, şeker hastalığı ve tansiyondan bahsetmek istiyorum. Bunların hepsi insanların %95'inde, sadece yaşam tarzı ve beslenme alışkanlıklarının değiştirilmesiyle tamamen önlenebilir.
Bizler burada, hastalıkların küreselleşmesine tanık oluyoruz. Diğer toplumlar bizim gibi beslenmeye, yaşamaya ve ölmeye başladı. Ve örneğin Asya bir tek kuşağın yaşam süresinde, kalp hastalığı, şişmanlık ve şeker hastalığında en düşük oranlardan en yüksek oranlara vardı. Afrika'da, birçok ülkede, kalp hastalıklarından ölüm sayısı AIDS ve HIV nedeni ile olan ölümlere artık eşit. Gerçek anlamda milyonlarca insanın yaşamına önemli değişiklikler getirebilme ve küresel çapta koruyucu hekimlik konusunda bir fırsat penceresi ile karşı karşıyayız.
Kalp ve damar hastalıkları yalnızca Amerika'da değil, tüm Dünya'da hemen hemen herkes için tümüyle önlenebilir olmasına rağmen, her şeyden çok insan öldürüyor. Yanlızca önlenebilir değil, aynı zamanda geriye çevrilebilirler. Neredeyse 29 yıldır kolayca beslenme alışkanlıkları ve yaşam tarzını değiştirerek, pahalı, yüksek teknoloji ürünü olan ölçümlerle bu basit düşük maliyetli ve çok gelişmiş olmayan teknolojilerin ne kadar güçlü olduğunu kanıtlıyoruz. Bir yıl önce ve sonra, arteriyografi değerleri ve kalp PET göstergeleri.
Birkaç ay önce, prostat kanserinin beslenme alışkanlıklarını ve yaşam tarzını değiştirerek durdurulabileceğini veya iyileştirilebileceğini, tümör büyümesinde %70 oranında azalma sağlanabileceğini -- kontrol grubunda bu oran sadece %9 idi -- gösteren ilk çalışmayı yayınladık. Ve burada MRI ve MR spektroskopileri, prostat tümörünün aktivitesi kırmızı ile gösterilmiştir. Bir sene sonra küçüldüğünü görebilirsiniz.
Ve şimdilerde obez salgını var. Yetişkinlerin üçte ikisi ve çocukların %15'i. Beni asıl endişelendiren şey, şeker hastalığının son 10 yılda % 70 artmış olması ve bu belki de ilk defa bizim yaşadığımızdan daha kısa süre yaşayacak çocukların nesli olacak. Bu çok acıklı ve önlenebilir. Bunlar, oy sonuçları değil. Bunlar, eyaletlere göre obez olan insanların sayısı '85, '86, '87'den başlayarak, bunlar CDC'nin websitesinden '88, '89, '90, '91, ve yeni bir kategori geliyor '92, '93, '94, '95, '96, '97, '98, '99, 2000, 2001 -- ve daha da kötüleşiyor. Sanki geriliyoruz.
Şimdi bununla ilgili ne yapabiliriz? Evet, kalp hastalıklarını ve kanseri iyileştiren diyet, Asya diyeti. Ama Asya'daki insanlar bizim gibi yemeye başladılar, bu da bizim gibi onların da hasta olmalarının sebebi. Birçok sayıda büyük yemek firmaları ile çalışmaktayım. Onlar sağlıklı besinleri eğlenceli, çekici ve kıtır kıtır yapabilirler. McDonald's'ın, PepsiCo, ConAgra ve Safeway'in danışmanlar kurulunu yönetiyorum ve çok yakında Del Monte'nin. Bunu iyi bir iş olarak görüyorlar. McDonald's'ta gördüğünüz salatalar çalışmamızdan geldi -- yakında Asya Salatası'nı menülerine ekleyecekler. Pepsi'nin gelirlerindeki büyümenin 3'te 2'si daha iyi yemeklerden kaynaklanıyor.
Ve eğer bunu yapabilirsek, AIDS ve HIV ve sıtmanın tedavisi ve kuş gribinden korunmak için gereken ilaçları alarak kaynakları ulaşılabilir hale getirebiliriz. Teşekkürler.