Her yıl yalnızca Amerika Birleşik Devletleri'nde, 2.077.000 çift resmi ve ruhani bir karar alıyorlar hayatlarının geri kalanını beraber geçirmek (Kahkahalar) ve başka kimseyle seks yapmamak için, hiçbir zaman. Erkek bir yüzük alır kadın bir elbise. Alışverişe çıkarlar, her türlü şey için. Kadın erkeği balo dansı dersleri için Arthur Murray'e götürür. Ve büyük gün gelip çatar. Tanrının ve ailelerinin ve kızın babasının iş yaptığı bir adamın huzurunda dururlar, ve hiçbir şeyin, ne fakru zarurette, ne hayatı tehdit eden hastalıkta, ne mutlak sefalette sahip oldukları ebedi aşka ve bağlılığa engel olmayacağına dair yemin ederler.
(Kahkahalar)
Bu iyimser genç serseriler menopoza has ateş basmaları ve orta yaş krizleri ve toplam alınan 20 kilo boyunca birbirlerini sevmeye ve saymaya yemin ettiler, ta ki bir tanesinin sonunda hakkın rahmetine kavuştuğu o uzaktaki güne kadar. Çünkü artık diğerinin horlamasını duyamıyorlardır. Sonra körkütük sarhoş olurlar ve birbirlerinin suratlarına pasta yapıştırırlar ve "Macarena"yı yaparlar, ve biz de orada oluruz, onları havlulara ve tost makinelerine boğarız ve bedava içkilerini içeriz ve onlara kuş yemi atarız, her defasında -- şunu bilmemize rağmen, istatiksel olarak, on yıl içinde onların yarısı boşanacaklar.
(Kahkahalar)
Tabii diğer yarısı boşanmıyor, değil mi? Yıldönümlerini unutmaya ve tatillerini nerede geçirecekleri hakkında tartışmaya ve tuvalet kağıdının, rulonun hangi tarafından çıkması gerektiği hakkında tartışırmaya devam edecekler. Bazıları ise hala beraber vakit geçirmekten keyif alacaklar her ikisi de artık katı yiyecek çiğneyemedikleri zaman bile.
Araştırmacılar bunun sebebini bilmek istiyorlar. Yani, bakın, bir evliliğin yürümemesini neden olan şeyi anlamak için kapalı gözlü, plasebo kontrollü bir araştırmaya gerek yok. Saygısızlık, bıkkınlık, Facebook'ta aşırı zaman geçirmek, başkalarıyla seks yapmak. Ama bütün bunların tam aksine sahip olabilirsiniz -- saygı, heyecan, çalışmayan bir İnternet bağlantısı, beyni uyuşturan tek eşlilik -- ve hala evliliğiniz yerle bir olabilir. Peki öyle olmadığı zaman ne oluyor? Birlikte yanyana mezara kadar yaşayan insanların ortak noktası nedir? Neyi doğru yapıyorlar? Onlardan neler öğrenebiliriz? Ve eğer hala mutlu bir şekilde tek başına uyuyorsan, neden yaptığın şeyi bırakıp, hayatının geri kalanı boyunca sinir edebileceğin o özel insanı bulmayı hayatının tek amacı haline getirmelisin?
Araştırmacılar bunu anlamak için vergilerinizden milyarlarca dolar harcıyorlar. Mutlu çiftleri takip ediyorlar ve onların her hareketini ve tavrını inceliyorlar. Ve onları, sefil komşularından ve arkadaşlarından neyin ayırdığını saptamaya çalışıyorlar. Ve ortaya çıkan şu ki, başarı hikayeleri birkaç benzerlik paylaşıyor, aslında, başkalarıyla seks yapmamalarının ötesinde.
Örneğin en mutlu evliliklerde, kadın erkekten zayıf ve daha güzel görünüşlü. (Kahkahalar) Bariz, değil mi? Bunun evlilikte mutluluğa götürdüğü çok bariz çünkü biz kadınlar için, zayıf ve güzel görünümlü olmak çok ama çok önemli, öte yandan erkekler için çoğunlukla seks önemli, ideal olarak onlardan daha ince ve iyi görünümlü kadınlarla yapmak. Bu araştırmanın güzel yanı ise kimsenin, kadının mutlu olmak için zayıf olmak zorunda olduğunu öne sürmüyor olması; sadece partnerlerimizden daha ince olmalıyız. Yani tüm bu zahmetli diyet ve egzersizleri yapmak yerine, sadece onların şişmanlarını beklememiz yeterli, belki birkaç turta yaparız. Bu akılda tutmak için iyi bir bilgi, ve o kadar da karmaşık değil.
Araştırma ayrıca şunu öneriyor: En mutlu olan çiftler, olumlu yönlere odaklanan çiftlerdir. Mesela mutlu kadını ele alalım. Kocasının büyüyen göbeğine dikkat çekmek ya da koşuya çıkmasını önermek yerine, şöyle söyleyebilir: "Hayatım, beni nispeten zayıf göstermek için bu kadar çaba sarfettiğin için teşekkür ederim." Bu çiftler her durumun iyi yönünü bulabilirler. "Evet, her şeyi kaybettiğimiz o yangın gerçekten felaketti, ama dışarıda yıldızların altında uyumak da güzel ve bizi sıcak tutmak için vücudunda o kadar yağ olması iyi oldu."
En sevdiğim araştımalardan biri şunu buldu: erkek ev işi yapmaya ne kadar istekli ise kadın da onu o kadar çok çekici buluyor. Sanki bunu bize söyleyecek bir araştırmaya ihtiyacımız vardı. Ama burada olan asıl şey şu: Kadın erkeği ne kadar çekici bulursa, o kadar çok seks yaparlar; ne kadar çok seks yaparlarsa, erkek kadına o kadar çok kibar davranır; ne kadar çok kibar davranırsa, kadın ıslak havluları yatağın üzerinde bıraktığı için erkeğe o kadar az yakınır -- ve sonuç olarak, sonsuza dek mutlu bir şekilde yaşarlar. Bir başka deyişle, erkekler, ev departmanında çıtayı biraz yükseltmeyi isteyebilirsiniz.
İşte ilginç bir tane daha. Bir araştırmaya göre çocukluk fotoğraflarında gülümseyen insanların boşanma ihtimalleri daha düşük. Bu gerçek bir araştırma, izin verin açıklayayım. Araştırmacılar, ne çocukluk mutluluğunun belgeli özbildirimine bakıyor, ne de eski günlükleri inceliyorlardı. Veriler tamamiyle insanların bu eski fotoğraflarda mutlu görünüp, görünmediklerine dayanıyordu. Şimdi kaç yaşında olduğunuzu bilmiyorum, ama ben çocukken, ailem fotoğrafları, içine film denilen birşey konan özel bir tür kamera ile çekerdi ve film gerçekten pahalıydı. Noel kartı için, sizin 300 tane fotoğrafınızı hızlı dijital video modunda çekip en güzelini, en çok güldüğünüz resmi çekmezlerdi. Yok, hayır. Sizi giydirirlerdi, hizaya getirirlerdi ve siz de, onların söyledikleri gibi o lanet kameraya gülerdiniz yoksa doğum günü partinizi rüyanızda görürdünüz. Ama hala, benim bir sürü sahte mutlulukla dolu çocukluk resmim var ve boşanma olasılığımın bazı insanlardan daha az olmasını sağladığına seviniyorum.
Peki evliliğinizi korumak için başka neler yapabilirsiniz? En iyi aktris dalında Oscar kazanmayın. (Kahkahalar) Ciddiyim. Bettie Davis, Joan Crawford, Hallie Berry, Hillary Swank, Sandra Bullock, Reese Witherspoon, hepsi de evlerine o heykelciği götürdükten kısa bir süre sonra bekar kaldılar. Buna aslında "Oscar laneti" adını veriyorlar. Bu evliliğin ölüm öpücüğü ve uzak durulması gereken bir şey.
Ve tehlikeli olan şey sadece başarılı bir şekilde filmlerde başrol oynamak değil. Sadece bir romantik komedi filmi izlemenin bile ilişki memnuniyetini dibe düşürdüğü ortaya çıktı. (Kahkahalar) Görünüşe göre, bunun belki başımıza gelebileceği, fakat belli ki gelmediği ve muhtemelen hiç gelmeyeceğinin acı gerçeği yaşamımızın dayanılmaz bir şekilde korkunç görünmesine neden olur, karşılaştırdığımız zaman. Ve teorik olarak, sanıyorum, eğer birinin zalimce katledildiği ya da bir araba kazasında yanarak öldüğü bir filmi seçersek, hayatımızın gayet iyi olduğu hissiyle o sinemadan çıkmamız daha muhtemel.
Alkol kullanmak, öyle görünüyor ki, evliliğiniz için kötü. Evet. Bununla ilgili size daha fazla bir şey söyleyemem çünkü manşeti okuduğum an bıraktım. Ama işte korkutucu bir gerçek: Boşanmak bulaşıcı birşey. Bu doğru. Yakın arkadaş olduğunuz bir çiftin boşanması, sizin boşanma olasılığınızı yüzde 75 arttırıyor. Ama şunu söylemek zorundayım. Bunu hiç anlamadım. Eşim ve ben bir çok arkadaşımızın mal varlıklarını böldüklerini ve sonra seks içerikli mesajlar, Viagra ve eHarmony çağında, bizim yaşımızda bekar olmakla boğuştuklarını gördük. Ve düşünüyorum da onlar evliliğim için yaşam boyu süren terapinin yapabileceğinden çok daha şey yaptılar.
Şimdi merak ediyor olabilirsiniz, insanlar ne diye evlenir? Amerika Birleşik Devletleri hükümeti birinin eşi olduğunuz takdirde sizin binden fazla yasal haktan faydalanmanızı sağlıyor. Bu listede hapishanede ziyaret hakkıda bulunuyor, ama umarım buna hiç ihtiyaç duymazsınız. Bu derin federal kazançların ötesinde, evli insanlar daha fazla para kazanıyorlar. Daha sağlıklıyız, hem fiziksel hem duygusal olarak. Daha mutlu, daha dengeli ve daha başarılı çocuklar yetiştiriyoruz. Sözümona her yönden sekse açık bekar arkadaşlarımızdan daha çok seks yapıyoruz. İster inanın ister inanmayın. Hatta daha uzun yaşıyoruz, ki baştan çok sevdiğiniz birisi ile evlenmek için oldukça çekici bir iddia.
Eğer şu anda ortak vergi iadesinin verdiği keyfi tatmıyorsanız, ev işi yapmayı seven, yaklaşık olarak ideal beden ve çekiciliğe sahip, korku filmlerini tercih eden ve boşanma raddesinde olan pek çok arkadaşı olmayan bir insanı nasıl bulacağınızı söyleyemem, ama sedece denemenizi önerebilirim, çünkü faydaları, bahsettiğim gibi, kayda değer. Uzun lafın kısası, içindeyseniz ya da arıyorsanız, inanıyorum ki evlilik peşine düşmeye ve korumaya değer bir kurum. Umarım bugün size verdiğim bilgileri, sahip olduğunuz güçlü yönlerinizi, kendi risk faktörlerinize karşı tartmak için kullanırsınız.
Örneğin, evliliğimde iyi bir iş çıkardığımı söyleyebilirim. Bir yandan, can sıkıcı bir biçimde zayıf ve inanılmaz derecede yakısıklı bir kocam var. Yani belli ki onu şişmanlatmam gerekecek Ve dediğim gibi, gizlice ya da bilinç altından bizi ayırmaya çalışan boşanmış arkadaşlarımız var. Bunun için de gözümüzü dört açmalıyız. Ve ikimiz de bir iki kokteyl içmeyi seviyoruz. Öte yandan, sahte mutlululuk fotoğraflarım var. Ayrıca, kocam ev işi çok yapar ve yaşamı boyunca bir daha asla bir romantik komedi filmini memnuniyetle izlemez.
Benim lehime işleyen bütün bunlar var. Ama her ihtimale karşı, yakın zamanda bir Oscar kazanmamak için fazladan çalışmayı planlıyorum. Ve ilişkinizin sağlığı için, sizin de aynısını yapmanızı öneririm. Barda görüşürüz.
(Alkışlar)