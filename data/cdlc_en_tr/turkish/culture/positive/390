Bugün kü konuşmada erken yaşta eğitime yatırım yapmanın bir kamu yatırımı olarak niçin anlamlı olduğuna dair farklı bir görüş sunmak istiyorum. Farklı çünkü insanlar genellikle okul öncesi eğitimden söz ettikleri zaman okul öncesi eğitim almış insanlara bakarak bunun faydalarından bahsederler ve onların ilk ve orta öğretim sınavlarında ki başarılarından ve ileride de daha çok para kazandıklarından söz ederler. Tabii bunların hepsi çok önemli ama ben okul öncesi eğitimin devlet ekonomilerine etkisinden ve ekonomik gelişime katkısından söz etmek istiyorum.
Ve de bu çok önemli çünkü eğer biz okul öncesi eğitime daha fazla yatırım yapılmasını istiyorsak yönetimlerin ilgisini bu yöne çekmek zorundayız. Federal hükümetin çok fazla işi var ve bunu eyalet hükumetleri yapmak zorunda. Bunun için eyalet hükumet üyelerine başvurmammız ve onlara eyaletlerinin ekonomik kalkınmasını desteklemek zorunda olduklarını anlatmalıyız. Tabii ben ekonomik kalkınmayı desteklemek derken öyle sihirli bir şey kast etmiyorum. Söylemeye çalıştığım, okul öncesi eğitimin daha fazla ve nitelikli iş fırsatları doğuracağı ve böylece eyalet sakinlerine daha yüksek kişi başı gelir sağlayacağıdır.
Sanırım şimdi diyebiliriz ki insanlar devlet ve yerel ekonomik gelişimden söz ettiklerinde akıllarına ilk olarak çocuk bakımı ve okul öncesi eğitim programları gelmez. Ben bunu biliyorum. Ben kariyerimin çoğunu bu programları araştırmakla geçirdim. Ben bir sürü eyalet ekonomisi kalkınma ajansı idarecileriyle bu meseleleri görüştüm, bir sürü idareciyle. Parlamenterler ve diğerleri ekonomik kalkınma dendiğinde akıllarına ilk olarak iş vergisi teşviki, emlak vergisi indirimi, iş kurma vergi kredisi gelir ve biliyorsunuz bunlar gibi daha bir sürü neler var. Örneğin eyaletler yeni araba fabrikaları kurmak veya var olanları genişletmek için kıyasıya rekabet ederler. Her türlü vergi muafiyeti sunarlar. Eğer bu girişimler yeni iskan kararlarına neden olursa o zaman bir anlam ifade ederler ve bunu daha çok ve daha iyi iş imkanları yaratarak istihdam oranını ve kişi başı geliri arttırarak yaparlar. Böylece bu vergi muafiyetleri yerleşimcilere ödedikleri masraflara karşılık menfaat sağlar.
Aslında benim argümanım da erken okul öncesi eğitim programlarının daha çok ve daha nitelikli iş imkanları yaratarak aynı şeyi yapabileceğidir ama farklı bir yolla. Bu daha ziyade dolaylı bir yol. Bu türlü girişimler daha çok ve daha iyi işlerin doğmasına neden olurlar bunu sen yaparsın, kaliteli ana okullarına yatırım yaparsın bu da yerel iş gücü niteliğini geliştirir ve bunlar bir yerlere gitmezse o yüksek nitelikli yerel iş gücü bölge halkının kişi başı gelirini arttırmada ve iş yaratmadaki temel etmen haline gelir.
Şimdi biraz rakamlardan bahsedeyim. Tamam şimdi geniş çaplı araştırma sonuçlarına göre erken yaşta eğitim programlarının ana okulu geçmişi olan yetişkinlerin eğitimsel kazanımlarını, maaşlarnıı ve vasıflarını ne kadar etkilediğine bakacak olursak ve bu bildik etkileri ele alırasak ve bu insanlardan ne kadarının bir yerlere gitmeyip eyalet içinde kalacağını ve iş yaratmada ne kadar vasıf gerektiğini gösteren araştırmaları ele alırsak bu üç ayrı araştırmalara bakarak erken yaşta eğitim programlarına yatırılan her bir dolara karşın eyalet sakinlerinin kişi başı geliri iki dolar yetmiş sekiz kuruş arttığı kanısına varacaksınız yani bu bire karşı üç kar elde etmek demektir. Şimdi daha yüksek kar elde edilebilir neredeyse bire karşı 16, eğer suç önleme yardımlarını ve başka eyaletlere giden eski anaokulu katılımcılarına yapılan yardımları da sayarsak ama sözünü ettiğimiz üç dolara odaklanmakta fayda var çünkü bu eyalet meclis üyeleri ve devlet politikasına yön verenler için dikkat çekici ve önemli ve harekete geçecek olanlar eyaletlerdir. Yani burda eyaletlerde politikaya yön verenlere ekonomik kalkınma bakımından konuyla ilgili temel fayda mevcuttur.
Şimdi sık sık duyduğunuz yada insanlar kibarlıktan söyleyemedikleri için duymadığınız bir itiraz başkalarının çocuklarına yatırım yapmak için neden daha fazla vergi ödemeliyim ki dir. Ben bundan ne elde edeceğim? Bu itirazda ki sıkıntı şudur o da yerel ekonomilerde herkesin birbirine ne kadar bağlı olduğuna dair yanlış anlamalar var. Burada ki bağlılık tam olarak şöyle çok fazla vasıflı insan olduğunda bu başkalarının çocukları dahi olsa herkesin refah düzeyini arttıtrır vasıfları gelişmeyen insanlar dahil. Örneğin birçok araştırma göstermiştir ki metropoliten bölgelerin büyüme oranını tetikleyen şey aslında düşük vergiler, düşük maliyetler ve düşük ücretler değil bölgede mevcut olan vasıflı insanlardır. Burada bilhassa üniversite mezunlarının payı vardır. Yani Boston, Minneapolis-St. Paul ve Silicon Vadisi gibi metropoliten bölgelere baktığımızda bunların ekonomik olarak iyi durumda olmaları düşük maliyetlere sahip olduklarından değil. Bilmiyorum hiç Silikon Vadisinde ev satın almayı denediniz mi. Hiç de öyle düşük maliyetli bir teklif değil. Bu bölgeler gelişip büyüyor çünkü yüksek vasıf düzeyine sahipler. Demek ki başkalarının çocuklarına yatırım yaparak insanlardaki vasıf düzeyini yükselttiğimizde metropol bölgelerde tüm iş olanaklarını arttırmış oluyoruz. Başka bir örnek olarak bir insanın kazancını neyin belirlediğine bakacak olursak ve istatistikleri araştıracak olursak görürüzki o kişinin kazancı kısmen onun eğitim düzeyine bağlı olacaktır yani üniversite diploması olup olmadığına. Bunun yanı sıra başka ilginç bir gerçek şu ki istatistik olarak sizin eğitiminizin etkisini sabit tutacak olursak görürüz ki sizin bölgenizdeki diğer herkesin eğitim düzeyi yine sizin kazancınızı etkileyecektir. Yani sizin eğitiminizi aynı düzeyde tutacak olursak ve bölgenizdeki üniversite mezunlarının yüzdesini alırsak görürsünüz ki bunun sizin kazancınız üzerinde pozitif etkisi olacaktır hem de kendi eğitim düzeyinizi hiç değiştirmediğiniz halde. Hatta bu etki öylesine güçlü bir etki ki bir başkası üniversite diploması aldığında bunun o metropoliten bölgede yaşayan başkalarının kazançları üzerinde ki yayılma etkisi direk etkisinden çok daha büyüktür. Demek ki birisi üniversite diploması alırsa ömür boyu kazanacağı para 700,000 doları aşar. Metropol bölgelerde üniversite mezunlarının yüzdesini arttırmanın herkes üzerinde etkisi olur ve bunu toplayacak olursak kişisel bazda bu küçük bir etkidir ama bunu o bölgede ki tüm insanlara yayacak olursak görürüz ki o bölgede ki diğer herkesin kazancındaki artış neredeyse bir milyon doları bulur. Bu aslında eğitim almayı seçen kişinin sağlayacağı doğrudan etkiden daha büyüktür.
Peki burada neler oluyor? Eğitimin bu kocaman yayılma etkisini ne açıklayabilir? hadi şu şekilde düşünelim. Ben dünyadaki en vasıflı insan olabilirim ama benim çalıştığım şirkette herkes vasıfsızsa benim iş verenim yeni teknolojileri ve yeni üretim tekniklerini şirkete getirmekte zorlanacaktır. Dolayısıyla da benim işverenim daha az üretken olacaktır. Ve de bana çok fazla maaş veremeyecektir. Benim şirketimde herkes iyi vasıflara sahip olsa bile tedarikçi firmadakiler iyi olmadıktan sonra benim firmamın ulusal ve uluslararası pazarda rekabet gücü daha az olacaktır. Daha az rekabet eden bir firma iyi maaş veremez ve bilhassa yüksek teknoloji işletmelerinde sürekli başka iş yerlerinden fikir ve işçi hırsızlığı yapıyorlar. Yani açıkça görülüyorki Silikon Vadisindeki firmaların üretkenliği sadece kendi çalışanlarının vasıflarıyla alakalı değil aynı zamanda o bölgedeki tüm diğer çalışanlarla da alakalı. Sonuç olarak eğer bizler yüksek kalitedeki ana okulları ve diğer erken yaşta eğitim programları aracılığı ile başkalarının çocuklarına yatırım yapabilirsek sadece o çocuklara değil aynı zamanda o metropoliten bölgedeki tüm insanların kazançlarına ve iş olanaklarının artmasına katkıda bulunmuş oluruz.
Burada bazen okul öncesi eğitime yapılan yatırıma karşı bir başka itiraz ise insanların taşınıp başka yerlere gitmesiyle ilgili. Biliyorsunuz belki Ohio, Colombus da ki çocuklar için daha fazla okul öncesi eğitime yatırım yapmayı düşünüyordur ama bu küçük Buckeye'ların tuhaf bir nedenle Michigan, Ann Arbor'a taşınıp Wolverin olacaklarını düşünüp endişelenebilirler. Ve belkide Michigan, Ann Arbor'da bir anaokuluna yatırım yapmayı düşünüyordur ama o ufak Wolverinlerin Ohio'ya taşınıp Buckeye olmalarından endişe ediyordur. Bu yüzden de ikisi de herkes taşınıp gider diye yatırımı azaltabilir. Gerçek şu ki verilere bakacak olursak Amerikalılar hiç de sanıldığı kadar gezgin değillerdir. Verilere göre Amerikalıların yüzde altmışından fazlası iş hayatlarının çoğunu doğdukları eyalette geçirirler, yüzde altmışın üzeri. Bu yüzdelik oran tüm eyaletlerde aşağı yukarı aynı. Ekonomik durum iyi olsun yada kötü olsun pek değişmez zamanla da pek değişmez. Gerçek şu ki çocuklara yatırım yaparsanız bir yere gitmezler. Ya da en azından eyaletinizin ekonomisini amorti edecek yeterli sayıda kişi kalır.
Özetlemek gerekirse birçok araştırmaya göre eğer kaliteli bir şekilde yürütülürse birçok okul öncesi eğitim programı ileride yetişkinlerde faydalarını gösterir. Bu insanların bir yere gitmeyip eyaletlerinde çalışacağını gösteren birçok araştırma bulgusu var ve yerel ekonominizde çok sayıda yüksek vasıflı çalışanlara sahip olmak yine sizin ekonominizde daha yüksek maaşlar ve daha çok iş imkanı demektir ve her bir dolar için rakamları hesaplayacak olursanız eyalet ekonomisi yararına üç dolar geri alırsınız Bana göre araştırma bulguları inandırıcı ve bu işin mantığı da inandırıcı. Eh o halde önümüzdeki engeller ne?
Bir tanesi malum olduğu üzere maliyet. Eğer her eyalet hükümeti dört yaş üniversal ana okullarına yatırım yaparsa dört yaş tam gün anaokullarına yıllık toplam milli maliyet aşağı yukarı 30 milyar dolar olacaktır Eh 30 milyar dolar çok para. Öte yandan eğer ABD'nin nufusunun 300 milyonun üzerinde olduğunu düşünürseniz o zaman kişi başına 100 doları bulan paradan söz ediyoruz demektir Tamam kişi başına yüz dolar her eyalet hükumetinin karşılayabileceği bir şey. Bu sadece siyasi iradeyle ilgili o kadar. Ve tabii bahsettiğim gibi bu maliyete değecek faydalar var. Dediğim gibi eyalet ekonomisi için yaklaşık üç , 2.78, dolar çoğaltan etkisi var bu ek kazançlarda 800 milyarın üzerinde demektir. Ve bunu sadece milyarlarca dolar demek yerine daha anlamlı bir şekilde ifade edecek olursak şunu demiş oluruz, ortalama düşük gelirli bir çocuk sadece ana okuluna giderek tüm iş hayatında ki kazanç yaklaşık olarak yüzde on artar bundan sonra ilköğretimi filan iyileştirerek yada üniversite harçları veya girişi ile ilgili değil sadece direk anaokulunu iyileştirerek ve orta sınıfa ait çocuklar için de yüzde beş daha fazla kazanç elde ederiz. Demek ki bu eyalet nüfusunu teşkil eden tüm gelir gruplarına son derece somut ve yüksek miktarda maddi faydalar sağlayan bir yatırımdır.
Bu bir engel. Bana göre temel engel erken yaşta eğitimden gelen faydaların uzun vadeli niteliği. Benim söylemeye çalıştığım yerel iş gücümüzün kalitesini arttırıyoruz ve böylece ekonomik kalkınmayı arttırmış oluyoruz. Dört yaş grubunun gittiği bir ana okulumuz olduğunda bu onlara beş yaşında ağır işçilik yaptıracağımız anlamına gelmez, dimi? Umarım gelmez. O halde biz öyle bir yatırımdan bahsediyoruz ki ancak 15 yada 20 yıl sonra etkisi sonuç vererek yerel ekonomiye yansıyacaktır ve tabiki Amerikalılar herşey hemen olsun isterler. Buna vereceğiniz bir cevap şöyle olabilir ve ben zaman zaman konuşmalarımda yapmışımdır insanlar bu tür programlarda özel eğitim ve telafi eğitim masraflarını azaltacak yardımlardan bahsedebilirler anneler ve babalar ana okuluna önem verirler ve belki iyi anaokulu arayışı içinde biraz yer değiştirme göç hareketleri görebiliriz ve bunlar olabilir ama bir açıdan önemli bir noktayı kaçırıyorlar.
Sonuç olarak bu ileriye dönük bir yatırımdır. Ben sizi şu temel soruyla baş başa bırakıyorum. Ben bir ekonomistim ama bu ekonomiyle alakalı bir soru değil, bu ahlaki bir soru: Bizler, Amerikalılar, toplum olarak siyasi bir seçim yapıp sadece çocuklarımızın değil aynı zamanada yaşadığımız bölgenin uzun vadeli geleceğini iyileştirmek adına daha fazla vergi ödeme fedakarlığında bulunabilir miyiz? Ülke olarak bunu hala yapabilecek durumda mıyız? Bu her vatandaşın ve seçmenin kendisine sorması gereken bir sorudur. Bu hala yatırım yapmak istediğiniz bir şey mi hala yatırım yapma anlayışına inanıyor musunuz? Yatırım yapma anlayışı budur. Şimdi fedakarlıkta bulunursunuz ki ileride faydasını göresiniz.
Bence okul öncesi eğitimin yerel ekonomiye olan katkılarını gösteren araştırma sonuçları çok güçlü. Ancak vatandaş ve seçmen olarak ahlaki veya siyasi tercihler bize kalmış bir şey.
Çok teşekkür ederim.