Bir TED'liyi tanımlayan şeylerden biri, tutkusunu alıp onu yetkinliğe döndürmesidir. Umursadığınız konularda tam olarak harekete geçiyorsunuz. Fakat sonunda farkedeceksiniz ki size yardımcı olabilmesi için yapmanız gereken şey yetkilileri seçmektir. Peki bunu nasıl yapıyorsunuz?
Size bahsetmem gereken şeylerden biri, kariyerimin başlarında Discovery Channel için çalışığım ve bu da biraz alanımın dışındaydı. Ne zaman politikacılar hakkında düşünmeye başlasanız, onların garip yaratıklar olduklarının farkında olmalısınız. Yönlerden bahsedememeleri ve ilginç terbiye alışkanlıkları dışında, bu şeylerle nasıl çalışabilirsiniz ki? Anlamamız gereken şey: Politik yaratıkları ne yönlendiriyor? ve bir politikacının kalbinde iki temel şey vardır. Birincisi, itibar ve etkileme. Bunlar bir politikacının işini yapabilmesi için öncelikli araçlardır. İkincisi, bir çok hayvanın aksine, türlerin varolmasıdır, bu kendini korumadır. Bunun para olduğunu düşünebilirsiniz, fakat aslında bu kendimi korumak için yaptığım bir çeşit proxy.
Konunuzu geliştirirken karşılaşacağınız zorluk ise bu hayvanların her daim yayında olmalarıdır. Bu durumda, konunuzu önemli kılamamanın sebebi nedir? Onlara bir email gönderebilirsiniz. Fakat, maalesef bana gelen bir çok Viagra reklamı var, emailiniz arada kaybolacaktır. Önemsiz olacak, gereksiz maillere karışacak. Peki ya telefonla görüşseniz? İhtimal şu kadar: bir robotun telefonu açıp, "Evet, aradılar ve beğenmediklerini söylediler" Bu yürümez. Yüzyüze olsa işe yarar, fakat ayarlamak zordur. Şartları sağlayıp işe yarar bir iletişim kurmak zordur. Evet, iştirakler bir fark sağlayabilir, ve iletişim için gerekli ortamı yaratabilir, fakat bunu yaratmak zaman alır.
Peki gerçekten ne işe yarar? Cevap aslında biraz ilginç. Bir mektup. Dijital bir dünyada yaşıyoruz, fakat aslında analog yaratıklarız. Mektuplar gerçekten işe yarıyor. En tepedeki kurt bile her gün yardımcılarının seçtiği 10 mektubu okumaya zaman ayırıyor. Birlikte çalıştığım her bir yöneticinin size onlara gelen mektuplardan ve içeriklerinden bahsedebileceğini söyleyebilirim. Peki mektubunuzu nasıl yazacaksınız? Öncelikle analog bir alet almalısınız, bir kalem. Biliyorum bu iş zordur ve elinizi kalem etrafında sarmak size zor gelecek, fakat bu gerçekten önemlidir. Ve ayrıca mektubunuzu el yazınızla yazmanız da önemlidir. Birinin analog bir alet alıp bana bir şeyler yazdığını görmek çok garip. İkinci olarak, size tavsiyem, proaktif bir tutum olarak sizin tarafınızdan seçilen yöneticilere ayda en az bir mektup yazmanız. İşte size verdiğim söz: Eğer ki bunda ısrarcı olursanız, 3 ay içinde, seçilmiş yönetici sizi konunuzla ilgili olarak çağırıp, "Sen ne düşünüyorsun?" diyecek.
Şimdi size işe yarayacak 4 paragraflık bir format veriyorum. Bu hayvanlara yaklaşırken, şunu anlamalısınız ki onlar tehlikelidirler ve bu yüzden onlara belirli bir saygı ve ihtiyatla yaklaşmalısınız. Birinci paragrafta, yapmanız gereken şeyin çok kolay olduğunu belirteyim: Onları takdir edin. Kişiyi, yaptıklarını takdir etmiyor olabilirsiniz, ama en azından yaptıkları zor işi takdir edin. Hayvanlar bir şey demek istediklerinde direkt derler. Boşa zaman harcamazlar. İşte başlıyor. İkinci paragrafta, çok açıksözlü olmalısınız, ve gerçekten aklınızdakini söylemelisiniz. Bunu yaparken, insanlara saldırmayın, fikirlere saldırın. Kişiye saldırı size hiç bir şey kazandırmaz. Üçüncü paragrafta, onlara bir kaçış yolu bırakın, çünkü hayvanlar köşeye sıkışınca ölümüne dövüşürler. Çoğunlukla, bir kaçış stratejileri varsa, bunu kullanmalılar. Belli ki zekisiniz. Eğer doğru bilginiz varsa doğru şeyi yapmış olmalısınız. Son olarak, besleyen ajan olmak istersiniz. Bunun için güvenilir olan sizsiniz. Dördüncü paragrafta ise insanlara şunu söyleyin: "Eğer bu bilgiyi kimse size sağlamazsa, izin verin ben yapayım."
Hayvanlar tepki verir. İki şey yaparlar. Sizi uyarırlar yada cezbetmeye çalışırlar. ve "çiftleşmemiz lazım" derler. Bunu da mektubunuzu imzalama tarzınızla yapacaksınız. Bir sürü şey yapıyorsunuz, genel müdür yardımcısısınız, gönüllüsünüz, başka bir şey yapıyorsunuz. Bu neden önemlidir? Çünkü bu politik yaratık için en önemli iki kriteri bir araya getirir, bunlar, ne kadar geniş bir kesimi etkilediğiniz ve konumlarını muhafazanın size bağlı olup olmadığı.
Size hızlı bir tüyo, özellikle dinleyiciler arasındaki yetkililer için. İşte mektubunuzu nasıl postalayacağınız: Öncelikle, orijinalini bölge şubesine gönderin, bir kopyasını da merkez ofise. Eğer kuralına göre davranırlarsa, telefon edip, "Orijinali var mı?" derler. Böylece o robotlardan biri adınızın yanına tik atar ve "Bu önemli bir mektup." der. Böylece seçilen yöneticinin okuyacakları dosyasına girersiniz.
Peki mektubunuz ne anlama geliyor? Şöyle anlatayım, diyelim ki bir partideyiz, ve politik yöneticiler ise birer parti süslemesi. (Gülüşmeler) Bize nutuklar çekildi, konuşmalar yapıldı, satıldık, pazarlandık, ama bir mektup gerçek bir iletişim kurabileceğimiz ender anlardan biri. Bu mektubu ilk defa seçildiğimde aldım, ve katıldığım her konsey toplantısına hala götürüyorum. Gerçek bir diyalog için bir fırsattır bu. Eğer bir konuda yetkinseniz ve iletişime geçmek istiyorsanız, bu diyalog gerçekten çok kuvvetlidir. Ve bunu yaparsanız, şunu garanti ederim ki ormandaki 360 kiloluk bir goril gibi olacaksınız.
Yazın.
(Alkış)