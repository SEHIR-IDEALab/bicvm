Süratle üç proje sunacağım. Bunu yapmak için çok vaktim yok. Ve bu süratli sunumla üç fikri desteklemek istiyorum. İlkine ben hiper-rasyonel süreç diyorum. Bu süreç rasyonaliteyi neredeyse absürd bir seviyeye çıkartır, ve bu normalde insanların "rasyonel bir sonuca ulaşmak" dediği şeyin ötesine geçer. Ve burada gördüğünüz şekilde sonuçlanır, bir rasyonalite sonucu olduğunu düşünmeyeceğiniz bir biçimde.
İkincisi, oh ikincisi, bu sürecin altında bir imza yoktur. Bir müellif yoktur. Mimarlar müellif olmayla ilgili takıntılıdırlar. Burada düzeltmeler ve takımlar vardır. Hatta, bu süreç içerisinde bilindik yaratıcı büyük mimarın skeçleri ve o skeçi hayata geçiren adamlarını artık görmüyoruz.
Ve üçüncüsü, meydan okuyor - ki bu, bu kısa sürede nedenini açıklamak çok zor, ve hepsini bir araya getirmek- fakat bu, yüksek modernist fleksibilite görüşüne meydan okuyor. Yüksek modernistler dediler ki, üretken olan tekil mekanlar yaratacağız. Onların içerisinde hemen hemen her şey olabilir. Ben buna bir tür av tüfeği fleksibilitesi diyorum. Başını bu tarafa çevir, ateş et, ve mutlaka bir şeyleri vurursun. Yani, bu yüksek modernizmin verdiği söz: bu tekil mekan içerisinde, esasen her tür aktivite gerçekleşebilir. Fakat görmekte olduğumuz üzere, tasarım parametreleri açısından, işletme maliyetleri yatırım maliyetini katlamaya başlıyor. Ve dolayısıyla, bu tür bir fikirle olan şu ki, binanın açılış günü içerisinde olanlar, ya da acil ihtiyaç olarak görülenler başka bir şeyin olabilme ihtimalini küçültmeye ve bir anlamda kapsamaya başlar. Ve dolayısıyla biz başka tür bir fleksibilite sunuyoruz, biz ona "bölümlendirilmiş fleksibilite" diyoruz. Ve fikir şu ki, siz bu süreklilik içerisinde, bir dizi noktalar tanımlıyorsunuz ve spesifik olarak onları tasarlıyorsunuz. Biraz merkezden uzaklaştırılabilirler, ama sonuçta orjinal yelpazede umut ettiğiniz kadarını alabiliyorsunuz. Yüksek modernist fleksibiliteyle bu pek çalışmıyor.
Şimdi konuşacağım konu -- Seattle Merkez Kütüphanesi'ni gözlerinizin önünde, bu şekilde, beş veya altı diyagramla oluşturacağım, ve hakikaten göreceğiniz tasarım sürecinin kendisi. Kütüphane çalışanları ve yönetimiyle, iki temel pozisyon üzerinde karara vardık. Bu ilki, ve bu geçtiğimiz 900 yıldan fazla süre içerisinde kitap ve diğer teknolojilerin evrimini gösteriyor. Bu diyagram bir anlamda bizim kitap hakkındaki pozisyonumuzdur, bu pozisyon şu ki; kitaplar teknolojidir -bu insanların unuttuğu bir şey- fakat bu teknoloji biçimi, egemenliğini herhangi bir diğer kuvvetli teknoloji veya iletişim aracıyla paylaşmak zorunda kalacak.
İkinci önermemiz - ki başta bu konuda kütüphanecileri ikna etmek bizim için oldukça güç olmuştu.- kütüphaneler, Carnegie Kütüphanesi geleneği Amerika'da başladığından beri sosyal rolleriyle ilgili ikinci bir sorumluluğa sahiptiler. Evet, şimdi bu konuya daha sonra tekrar döneceğim ama, aslında kütüphanecileri ilkin dediler ki: "Hayır, bu bizim vazifemiz değil, bizim vazifemiz, iletişim araçları ve özel olarak kitaptır."
Ve burada gördüğünüz şey aslında binanın tasarımı. Üstteki diyagram yüksek modernist fleksibiliteyi kullanan bütün kütüphanelerde görmüş olduğumuz şey. Sözüm ona, herhangi bir aktivite herhangi bir yerde gerçekleşebilir. Kütüphanelerin geleceğini bilmiyoruz ve kitapların geleceğini bilmiyoruz, ve dolayısıyla biz bu yaklaşımı kullanacağız.
Ve gördüğümüz şey oldukça üretken olan binalardı. Ve daha da kötüsü yanlızca üretken olan binalar görmedik -yani yanlızca okuma odası, fotokopi odasına, o da dergi alanına benzemiyordu- fakat aynı zamanda bu, kütüphanenin o sırada önem verdiği konu her ne ise, onun diğer bütün aktiviteleri yutması anlamına geliyordu Ve bu örnekte, kitabın genişlemesiyle yutulan şey sosyal sorumluluklardı. Ve böylelikle aşağıda gördüğünüz diyagramı sunduk. Çok basit bir yaklaşım: basitçe bölümlendirmek. Evrimini öngörebildiklerimizi ayır - bu arada gelecekte olabilecek herhangi bir şeyi söyleyebilmekten bahsetmiyorum, ama gelecekte olabilecekler yelpazesini bir kesinlik derecesinde görebiliyoruz- onları spesifik olarak kendileri için tasarlanan kutulara koy, ve ön göremediklerimizi çatılara koy. Yani temel fikir buydu.
Şimdi, kütüphaneyi sosyal rollerinin iletişim araçlarıyla aynı önemde olduğuna ikna etmek zorundaydık ki önerimizi kabul etsinler. Burada, solda görmekte olduğunuz şey onların programı. Bize verildiği şeklindeki netliği ve ihtişamıyla. İlk işimiz onu tekrar düzenlemek oldu, sonrasında onlara tekrar gösterdik ve dedik ki: "Biliyormusunuz, ona dokunmadık, ama programınızın yanlızca üçte biri iletişim araçları ve kitaplara ayrılmış. Üçte ikisi -alttaki beyaz kısım- zaten sizin önemli olmadığını söylediğiniz şeye: sosyal fonksyonlara ayrılmış. Dolayısıyla, onlara bunu geri sunduğumuzda, bu tip bir temel konseptin çalışabileceğini kabul ettiler. İlk ilkelere geri dönmeye hakkımız vardı. Bu üçüncü diyagram. Herşeyi yeniden şekillendirdik. Ve yeni kararlar vermeye başladık.
Sağda gördüğünüz şey tam olarak metraj itibariyle kütüphanenin tasarımıdır. Sol taraftaki diyagramda, burada beş düzlem dizisi göreceksiniz bir tür kombolar; bir araya gelmiş programlar. Ve sağ tarafta daha belirsiz mekanlar, örneğin okuma odası gibi, 20, 30, 40 yıl içerisindeki evrimini öngöremediklerimiz. Ve binanın tasarımı abartısız buydu. İmzaladılar ve onlar adına utanç verici ki, bir hafta sonra geldik, ve onlara bunu sunduk.
Tamam mı? Ve, görebileceğiniz gibi, bu tam olarak sağdaki diyagram. Tamam mı? Sadece ölçeğe getirdik - hayır, gerçekten öyle, mecazi anlamda değil.- Diyagramın sol tarafında gördükleriniz, kutulardır. Onları beş bölüm olacak şekilde boyutlandırdık. Müthiş derece verimliler. Çok limitli bir bütçemiz vardı. Çok yalın bağlamsal ilişkiler kurmak için arazideki yerlerini değiştirdik. Okuma odası denizi görebilmelidir. Yönetmeliklere göre ana girişin önünde bir kamusal plaza olmalıdır, ve benzeri.
Dolayısıyşa, beş düzlemi görüyorsunuz - onlar kutulardır- her birinin içerisinde oldukça belirgin şeyler oluyor. Arada kalan alan ise bir tür kentsel devamlılık, evrimlerini aynı derecede öngöremediklerimiz. Bu fikrin gücünü size şöyle aktarayım, en büyük bloğa biz kitap sarmalı diyoruz. Hakikaten çok ucuz bir biçimde inşa edildi kitaplar için bir otopark olarak. Bir şekilde binanın altıncı katıyla onuncu katları arasında arasında yer buldu kendisine, fakat bu maliyetli bir yaklaşım olmak zorunda değil. Ve bu bize Deway ondalık sistemini bir düzlemde organize etme olanağı verdi: bina içerisinde nasıl büyürse veya küçülürse küçülsün, her zaman netliğini koruyacak ve hepimizin halk kütüphanelerinde tecrübe ettiğimiz acılarla dolu yolculuğu sonlandırmış olacak. (Kahkahalar)
Ve son müdahelemiz, blokları hizalarını bozmak ve onları bir kabuk ile tutmaktı. Bu kabuğun iki görevi var, yine ekonomik açıdan. İlki, bütün bina için yanal stabiliteyi sağlamak: bu bir taşıyıcı sistem elemanı. Fakat ölçüleri yanlızca taşıyıcı sistem için tasarlanmadı, aynı zamanda her bir parça camı tutmak için de tasarlandı. Cam sonrasında -burada emdirildi diyeceğim- üzerinde gerilimli metal dediğimiz bir metal tabaka var. Bu metal bir mikro panjur gibi davranıyor, dolayısıyla bina dışından tümüyle opak gibi görünüyor, fakat içeride tümüyle saydam.
Şimdi sizi binanın turuna çıkartacağım. Bakalım bulabilecekmiyim. Hareket rahatsızlığı olanlardan özür diliyorum. Pek âlâ, bina bu. Ve bence önemli olan şu ki; biz binayı ilk yayınladığımızda, kamu bunu tamamen bizim kaprisimiz ve egomuz olarak gördü. Ve bu, ister inanın ister inanmayın, kütüphaneciler tarafından savunuldu. Dediler ki, "Bakın, bunun ne olduğunu bilmiyoruz, ama programla ilgili yaptığımız gözlemler itibariyle biliyoruz ki bu ihtiyacımız olan her şeydir." Buradan girişlerden birine gidiyoruz. Yani bu bir halk kütüphanesi olarak alışılmadık bir bina. açıkçası.
Şimdi bizim okuma odası dediğimiz yere giriyoruz. -pardon oturma odası.- Bu aslında kütüphane için icat ettiğimiz bir program. Halk kütüphanelerinin arta kalan son bedava kamusal alan olması dikkat çekiciydi. Seattle şehir merkezinde yağmurdan kaçabileceğiniz çok sayıda alışveriş merkezi var, ama bunu yapabileceğiniz çok fazla bedava yer yok. Yani bu insanların hemen hemen her şeyi yapabileceği programlanmamış bir alandı, yemek yemek, bağırmak, satranç oynamak ve benzeri gibi.
Şimdi mixing chamber dediğimiz yere çıkıyoruz. Bu, binanın bir tür ana teknoloji alanıdır. Çok hızlı gidiyorsam söyleyin. Şimdi yukarı. Bu aslında binayı eşime sunabilmem için yerleştirdiğimiz bir alan. Tam burası. (Kahkahalar) Evet dedi.
Vaktim azalıyor, o yüzden burada duracağım. Size daha sonra gösterebilirim. Bakalım çok çabukca kitap sarmalına girebilecek miyim? çünkü bence, dediğim gibi binanın en -bu ana okuma odası- en eşsiz parçası. Başınız döndü mü? Tamam, burada, bu kitap sarmalı. Kavraması zor ama bu aslında sürekli bir merdiven. Böylece siz, bir şehir bloğunda, tam bir kat yukarı çıkıyorsunuz, böylece bir süreklilik sağlanıyor.
Tamam, şimdi geri döneceğim, ve ikinci projeyi anlatacağım. Çok, çok hızlıca geçiyorum buna. Şimdi bu Dallas Tiyatrosu. Bizim için çok sıra dışı bir işverendi, çünkü geldiler ve dediler ki, "Bize yeni bir bina yapmanızı istiyoruz. 30 yıldır geçici bir mekanda çalışıyoruz, fakat bu geçici yer sebebiyle, kötü şöhretli bir tiyatro şirketi olduk. Tiyatrolar New York, Chicago ve Seattle'a odaklanmışlardır fakat Dallas Theater Company'e değil. Fakat geçici bir yerde çalışıyor olmaları sayesinde, Beckett oyunu için bir duvarı patlatabiliyorlar; ya da döşemede bir delik açıp orayı "kirazlık" yapabiliyorlar, ve benzeri.
Dolayısıyla, yepyeni bir bina yapma fikri göz korkutucuydu, Yani bina oldukça - bakir bir bina diyelim - olacak ve yine de böylesi deneysel bir doğaya sahip olacak. Ve ikincisi, onlar bizim çok-biçimli dediğimiz bir tiyatroydu, repertuarlarında çok farklı türde gösteriler var. Yani sabah arenada bir şeyler yaparken, sonrasında sahnede bir şeyler yapıyorlar gibi. Ve bu yüzden farklı tiyatro organizasyonları arasında çabukça geçiş yapabilmeleri gerekiyordu, ve işletme maliyetleri sebebiyle, bu aslında Birleşik Devletler'deki hemen hemen hiç bir çok-biçimli tiyatroda olamıyor. dolayısıyla bu işin üstesinden gelmek için bir yol bulmak zorundaydık.
Böylelikle bizim düşüncemiz tiyatroyu tam olarak baş aşağı koymaktı: önceden tiyatro önü ve tiyatro arkası olarak tanımlanan şeyleri alıp, tiyatro üstü ve tiyatro altı olarak üst üste koymak ve bizim tiyatro makinesi dediğimiz şeyi yaratmak. Parayı binanın işleyişine yatırdık. Sanki bina herhangi bir yere yerleştirilebilirmiş gibi, nereye yerleştirirseniz, altındaki alan tiyatro performanslarına uygun hale geliyor. Ve böylece ilk prensiplere geri döndük, sahne arkası ekipmanlarını, akustik kaplamayı, aydınlatma sistemini ve diğerlerini yeniden tanımladık. Ve sanat yönetmeni bir tuşla, proscenium sahne düzeni, arena sahne düzeni ve düz ayak düzen arasında hızlıca biçim değiştiriebilir.
Yani aslında, kullanabileceğimiz işletme - pardon yatırım maliyetini kullanarak işletme maliyetiyle ulaşılamayacak olanı sağlıyoruz. Ve bu sayede sanat yönetmeni içerisinden seçebileceği bir biçimler ve procesionlar paletine sahip oluyor. çünkü normalde sahne önü ve sahne arkası ile ayrılmış olan tiyatro çevresindeki kabuk özgürleştirilmiş oldu. Yani sanat direktörü böylelikle Wagnerian sahne düzeninde bir performansla başlayıp sonrasında, ilk sahneyi proscenium sahne düzeninde yapıp, perde arasını Yunan düzeninde, ikinci sahneyi arena düzeninde ve benzeri biçimlerde gerçekleştirebilir.
Şimdi size bunun ne demek olduğunu göstereceğim. Burada tiyatro kapalı vaziyette. Tiyatronun etrafındaki her bir parça bağımsız olarak açılabilir. Aydınlatma perdesi, akustik perdeden bağımsız olarak kaldırılabilir, böylece Beckett oynarken fon olarak Dallas'ı kullanabilirsiniz. Parçalar açılabilir ve motosikletler doğrudan içeri girerek performansa dahil olabilir, ya da bir açık hava performansı bile yapabilirsiniz ya da sahne araları. Balkonların tümü farklı düzenlerde yer alabilir, ama aynı zamanda yok da olurlar. Sahne önü çizgisi de kaldırılabilir. İçeri devasa nesneler sokabilirsiniz, yani aslında Dallas Tiyatro Şirketi'nin ilk gösterisi Charles Lindbergh'le ilgili bir oyun olacak, ve içeri gerçek bir uçak sokmak istiyorlar. Ve bu aynı zamanda ölü sezonda mekanı tamamen başka şeyler için kiralamalarına imkan sağlıyor. Bu gece görünüşü - pardon uzaktan görünüş. Farklı türde aktiviteler için bütün parçalar açılıyor. Ve gece. Yine, ses perdesini kaldır, akustik perdeyi tut. Bu bir dev araç gösterisi.
Şimdi size son projeyi göstereceğim. Bu da sıradışı bir işverendi. Müteahhitlik yapma kavramını tam tersine çevirdiler. Geldiler ve dediler ki -sıradan müteahhitlerden farklı olarak- dediler ki: "Biz Louisville'de bir çağdaş sanatlar müzesi yaparak işe başlamak istiyoruz. Temel amacımız bu." Ve para kazanmak için bir fırsat gören girişimci olmak yerine, şehir merkezinde bir katalizör olma imkanı gördüler. Ve böyle bir çağdaş sanatlar müzesini desteklemek fikri onların ticari tasarılarını oluşturdu, yani meseleye tersten baktılar. Ve bu ticari tasarı onların sanata olan heveslerini desteklemek için çok büyük, karma kullanım bir binaya bizi yönlendirdi, ama aynı zamanda sanat içinde işbirliği yapma, ticari mekanlarla ilişki kurma gibi fırsatlar sağladı ki sanatçılar her geçen gün böylesi bir etkileşime daha fazla ilgi duyuyorlar. Ve biz de nasıl bir şey hem münferit yapı olur hem de makul bir yan-bina olur diye düşündük.
Şimdi ben -- Bu Louisvil şehrinin silüeti -- ve şimdi projeyi yönlendiren çeşitli kısıtlamalara bakacağız. İlki, fiziksel kısıtlamalar. Biz esasen üç ayrık alanda çalışmak durumundaydık, ve her biri, binanın boyutlarından baya baya küçüktü. Muhamad Ali merkezinin yanında çalışmak, ve ona saygı duymak durumundaydık. 100 yıllık bir taşkın alanında çalışıyorduk. Şimdi, bu alan yılda üç dört sefer taşar, ve burada bir su seti bulunuyor, New Orleans'da yıkılanlar gibi. I-64 karayolunun arkasında çalışmak zorundaydık, ve bu ayrık alanları kesen bir cadde. Ve bunlar -- yani bir tür banyo küvetinde kısıtlar kabusu oluşturuyor. Bu küvetin altında şehrin ana elektrik kabloları var. Ve bir grup kültür yapısını birbirine bağlayacak bir yaya koridoru eklemek istiyorlardı, ve bir manzara koridor -çünkü bu tarihi alan- yeni bir bina ile kapamak istemiyorlardı. (Kahkahalar)
Ve şimdi 100.000 metrekare ekleyeceğiz. Ve eğer biz alışılagelmiş şeyi yapsaydık, bu 100.000 metrekare -bunlar farklı program elemanları- alışıldık şey buradaki kamusal elemanları tanımlayıp, araziye oturtmak olurdu, ve gerçekten berbat bir durum oluşurdu: taşan bir küvetin ortasında kamusal bir şey. Ve sonrasında tüm diğer elemanları ölçeğe getirirdik -- farklı ticari öğeler; otel, lüks konutlar, ofisler ve benzeri -- ve üstüne bindirirdik. Ve böylece düzgün çalışamayacak bir şey yaratırdık. Aslında -siz bunu biliyorsunuz- buna Time Warner binası deniyor. (Kahkalara)
Bizim stratejimiz oldukça basitti. Bütün bloğu yukarı kaldır, elemanların bazılarını ters çevir, yeniden yerleştir, ki uygun manzara ve şehir merkeziyle ilişkiye sahip olsunlar, ve dolaşım bağlantılarını yap ve yolu tekrar yönlendir. Temel konsept bu, ve şimdi bunun nereye gittiğini göstereceğim.
Evet, son derece biçimsel, ve istemsel bir hareket fakat tamamen kısıtlamalardan türeyen bir şey. Ve yine, yayınladığımızda, bir tür endişeyle karşılaştı bu bir mimarın ifade biçimi gibi düşünüldü, bir dizi problemi çözmeye çalışan bir mimar gibi değil. Şimdi, bu merkez bölgede, dediğim gibi bir takım şeyleri karıştırma imkanına sahibiz. İşte burada görüyorsunuz -- bu -- kulelilerin bir tür röntgeni -- kuleler tamamen müteahhit tarafından karar verildi. Onlar bize ölçüleri, boyutlar vs. söylediler ve biz bütün kamusal bileşenleri alıp -lobi, bar, farklı ticari elemanların sahip olacağı her şey -- merkezde birleştirmeye odaklandık, bir tür metro haritası gibi, çağdaş sanat müzesini de içeren bir tür geçiş alanında.
Yani bu şöyle bir durum yaratıyor, 22. katta muazzam manzaraya sahip bir sanat mekanında çalışan sanatçılar var, ama aynı zamanda kuratörün açıp kapayabileceği bir yere yakın olma durumu da var. Egzersiz bisikletleri üzerindeki insanların sanatı görme ya da görülmesini sağlıyor. Böylelikle, eğer bir sanatçı yüzme havuzu gibi bir şeyi kullanmak isterse, sergisini yüzme havuzunda yapabilir, yani çağdaş galeri mekanının kısıtları içerisinde çalışmak zorunda değiller.
Peki, nasıl inşa edeceğiz. Çok basit: bu bir sandalye. Evet. Çekirdekleri inşa ederek başlıyoruz. Çekirdekleri inşa ederken, çağdaş sanat müzesini aşamalı olarak inşa ediyoruz. Bu bize müthiş bir verimlilik ve maliyet avantajı sağlıyor. Yüksek bütçeli bir bina değil bu. Çekirdekler orta seviyeye geldiği zaman, sanat müzesini bitiriyoruz, tüm mekanik donatısını yerleştiriyoruz ve havaya kaldırıyoruz. Çok büyük uçak hangarlarını bu şekilde inşa ediyorlar, A380 için yaptıkları gibiler. Çekirdekleri bitir, eti bitir ve buna benzer bir şey elde ediyorsunuz.
Şimdi sadece 30 saniyem var, o yüzden bir animasyon başlatmak istiyorum ve bununla bitireceğiz. (Alkışlar)
Chris eklememi istedi -- tiyatro şu anda inşa ediliyor, ve bu projenin inşası bir yıl içerisinde başlayacak, ve 2010'da bitecek.