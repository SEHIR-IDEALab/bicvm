TED dinleyenlerini dünyadaki en etkin, akıllı, entellektüel, bilgili, dünya insanı ve yenilikçi insanlardan bazılarının harikulade bir koleksiyonu olarak düşünürdüm. Ve bence bu gerçek. Buna rağmen hepiniz olmasa bile çoğunuzun gerçekte ayakkabılarını yanlış bağladığına dair inancım var
(Gülüşmeler)
Şimdi bunun komik göründüğünü biliyorum. Biliyorum komik görünüyor. Ama bana inanın, aynı üzüntüyü 3 yıl önce yaşadım. Yaşadığım şey, kendime aldığım çok pahalı bir çift ayakkabıydı. Fakat bu ayakkabılar kalın naylon bacıklarla gelmişti, onları bağlayamadım. Bu yüzden aldığım dükkana geri dönüp sahibine dedim ki, "Ayakkabılara bayıldım ancak bağcıklardan nefret ettim." Bana bir bakış atıp dedi ki, "Aa, onları yanlış bağlıyorsun." Şimdi o ana kadar, düşündüm ki, 50'ye gelmiş biri olarak, gerçekten çuvalladığım hayat becerilerinden bir tanesi ayakkabılarımı bağlamaktı. Çok fazla değil, izin verin göstereyim.
Bu yol çoğumuza öğretilen bağlama şekli. Şimdi ortaya çıkan -- teşekkür ederim. Bekleyin, daha var. Ortaya çıkan, bu düğümün bir sağlam şekli bir de zayıf şekli var, ve bize zayıf olanı öğretilmiş. Ve nasıl yapıldığını anlatacağım. Eğer ipleri düğümün tabanından çekerseniz, düğümün kendini ayakkabıya paralel olarak aşağıya yönlendirecek. Bu düğümün zayıf biçimi.
Endişeye gerek yok. Yeniden başlarsak ve düğümün basitçe diğer yönünden gidersek, bunu elde ediyoruz, güçlü bir düğüm. Eğer bağlantıyı düğümün altından çekerseniz, fiyonkun kendini ayakkabının eninin tersine yönlendirdiğini göreceksiniz. Bu güçlü bir düğüm. Kolay çözülmeyecektir. Sizi daha az yarı yolda bırakacaktır. Ve yalnızca bu değil, daha iyi görünecektir.
Birkez daha yapacağız. (Alkış) Normal şekilde başlayın, düğümün diğer tarafından dolanın. Bu çocuklar için birazcık zor, ancak üstesinden gelebilirsiniz. Düğümü çekin. İşte böyle: ayakkabı düğümünün sağlam şekli.
Şimdi, bugünün konusuyla alakalı, bir noktaya dikkat çekeceğim - sizin zaten bildiğiniz,-- bazı zamanlar hayatınızda bir yerde ufak bir avantaj başka bir yerde muazzam sonuçlar gösterebilir.
Uzun ve iyi yaşayın.
(Alkış)