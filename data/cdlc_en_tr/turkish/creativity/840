Sizi Rezero ile tanıştırayım. Bu küçük dostumuz, ETH-Zurich'teki Otonom Sistemler Laboratuvarı'nda 10 üniversite öğrencisinden oluşan bir grup tarafından geliştirildi.
Robotumuz Ballbots adı verilen bir robot ailesine mensup. Tekerlekler yerine, bir Ballbot robotu tek bir top üzerinde dengede duruyor ve hareket ediyor. Böyle bir sistemin temel özelliği, yere yalnız bir zemin noktası olması. Bu da robotun doğuştan dengesiz olduğu anlamına geliyor. Örneğin benim tek ayak üstünde durmaya çalışmam gibi.
Kendinize şunu sorabilirsiniz, dengesiz bir robot ne işe yarar? Bunu birazdan açıklayacağız. Öncelikle Rezero'nun sahiden nasıl dengesini koruduğunu açıklayayım. Rezero eğim açısını bir sensör ile sürekli ölçerek dengesini koruyor. Sonra etkisiz hale geliyor ve motorunu uygun olarak aktive ederek düşmesini önlüyor. Bu saniyede 160 kez gerçekleşiyor, ve eğer bu süreçte herhangi birşey başarısızlığa uğrarsa, Rezero anında yere düşer.
Hareket etmesi ve dengede durması için, Rezero'nun topu döndürmesi gerekli. Top Rezero'nun herhangi bir yöne doğru ve aynı zamanda kendi ekseni etrafında hareket etmesini sağlayan üç özel tekerlek tarafından sürülüyor. Dengesizliği yüzünden, Rezero sürekli hareket halinde. İşte işin sırrı burada. Gerçekten bir robotun çok dinamik bir şekilde hareket etmesini tam da bu dengesizlik sağlıyor. Hadi biraz oynayalım. Robotu biraz ittiğimde ne olduğunu merak etmiş olabilirsiniz. Bu modunda, konumunu korumaya çalışıyor.
Bir sonraki demo için, meslektaşlarım bilgisayar başındaki Michael ve sahnede bana yardım eden Thomas'ı takdim etmek istiyorum. Bir sonraki modunda, Rezero pasif, ve onu hareket ettirebiliriz. Neredeyse hiç kuvvet kullanmadan, konumunu ve süratini kontrol edebiliyorum. Onu ayrıca döndürebilirim. Bir sonraki modunda, Rezero'nun bir insanı takip ettirebiliyoruz. Şu an Thomas ile arasında sabit bir mesafe tutuyor. Bu Rezero'nun başında takılı bir lazer sensör ile çalışıyor. Aynı yöntem ile, bir insanın etrafında dolaşmasını da sağlayabiliyoruz. Biz buna yörüngeleme modu diyoruz. Peki, teşekkürler, Thomas. (Alkış)
Peki, bu teknolojinin faydası nedir? Şimdilik, bu bir deney, ama izin verin size bazı olası gelecek uygulamalarını göstereyim. Rezero sergilerde ya da parklarda kullanılabilir. Bir ekran ile insanları bilgilendirebilir ya da onlara eğlenceli bir şekilde etrafı gösterebilir. Bir hastanede, bu cihaz tıbbi malzeme taşımak için kullanılabilir. Ballbot sisteminden dolayı, çok küçük bir ayakizine sahip ve hareket ettirmesi de kolay. Ve elbette, kim bunlardan birini sürmek istemez ki. Bunlar daha çok pratik uygulamalar. Ama bu teknoloji içerisinde kuşkusuz bir güzellik barındırıyor.
(Müzik)
(Alkış)
Teşekkürler.
(Alkış)
Teşekkürler.