Garson: Yardımcı olabilir miyim, bayım?
Müşteri: Hmm, bir bakalım.
Garson: Üzerine en iyi bozulmuş veriler serpiştirilmiş, tavada çevrilmiş kayıt hatamız var, ikili çörek, RAM sandviçi, Conficker böreği ve komut salatamız, yanında polimorfik salata sosu opsiyonel ve de ızgarada kod kebabı.
Müşteri: Bir RAM sandviçi istiyorum ve bir bardak en iyi Kod 39'unuzdan.
Garson: Tatlı ister miydiniz, efendim? Spesiyalitemiz izleme kurabiyesi.
Müşteri: Biraz zombi izleme kurabiyesi alayım, teşekkürler.
Garson: Hemen geliyor, efendim. Yemeğiniz en kısa zamanda masanızda olacaktır.
(Alkış)
Maya Penn: Pastel boya tutabildiğim zamandan bu yana çiziyorum ve üç yaşından beri hareketli animasyon kitapları yapıyorum. O yaşta, animatörün ne demek olduğunu öğrendim. Televizyonda çoğu çocuğun bilmediği meslekler hakkında bir program var. Animatörün, televizyonda gördüğüm çizgi filmleri yaptığını anladığımda, Hemen, &quot;Bu olmak istediğim şey&quot; dedim. Bunu içimden mi söyledim, yoksa sesli mi emin değilim, ancak o an hayatımdaki en önemli anlardan biriydi.
Animasyon ve sanat her zaman benim ilk aşkımdı. &quot;Kötü Yemekler&quot; fikri, teknolojiye olan sevgim yüzünden ortaya çıktı. Bilgisayarımda bir virüs vardı ve ondan kurtulmaya çalışıyordum, birdenbire şöyle düşündüm, ya virüslerin bilgisayarlar içinde kendi küçük dünyaları varsa? Belki de buluşup virüsçe şeyler yaptıkları bir restoran? Ve böylelikle, &quot;Kötü Yemekler&quot; doğdu.
Dört yaşında, babam bana bir bilgisayarın nasıl parçalara ayrılıp tekrar birleştirileceğini gösterdi. Bu, teknoloji sevgimi başlattı. İlk internet sitemi HTML ile kendim kurdum, JavaScript ve Python öğreniyorum.
&quot;Pollinatörler&quot; adındaki bir animasyon dizisi üzerinde de çalışıyorum. Arılar ve çevremizdeki diğer polen taşıyıcılar ve neden çok önemli oldukları hakkında. Bitkiler polen taşıyıcılar tarafından tozlaştırılmasaydı, bu bitkilere bağımlı bütün canlılar, biz de dâhil, açlıktan ölürdük. Bu yüzden bu güzel canlıları alıp süper kahraman takımı yaratmaya karar verdim. (Alkış) (Ayak vurma) (Müzik) (Kükreme) Polinatör: Deforestsaurus! Tahmin etmeliydim! Diğer Polinatörleri çağırmalıyım! (Müzik)
Teşekkürler. (Alkış)
Bütün animasyonlarım fikirlerle başlar, ama fikirler nedir? Fikirler bir hareketi ateşleyebilir. Fikirler, olanaklar ve yeniliktir. Fikirler, gerçekten de dünyayı döndüren şeydir. Eğer fikirler olmasaydı, teknoloji, tıp, sanat, kültür ve hatta hayatımızı yaşayış şeklimizde bugün olduğumuz yerde olmazdık. Sekiz yaşında, fikirlerimi alıp &quot;Maya'nın Fikirleri&quot; adındaki işimi ve "Dünya için Maya'nın Fikirleri" adlı kâr amacı gütmeyen organizasyonumu kurdum (Gülüşmeler) Ve çevre dostu giysiler ve aksesuarlar yapıyorum. Şimdi 13 yaşındayım ve işimi 2008 yılında kurduğum halde, sanatsal yolculuğum bundan çok önce başladı. Sanattan oldukça etkilenmiştim ve bunu yaptığım herşeye katmak istiyordum, işim dahil. Evin içinde değişik kumaşlar bulurdum ve şöyle derdim, &quot;Bu bir eşarp ya da şapka olabilir.&quot; ve tasarım adına pek çok fikrim vardı. Farkettim ki, yaratttığım şeyleri giydiğimde, insanlar beni durdurup, şöyle diyorlar, "Bu gerçekten çok hoş. Nereden alabilirim bunu?" Ve kendi işimi kurabileceğimi düşündüm.
Ancak iş planım yoktu, sadece sekiz yaşındaydım. Bildiğim tek şey, çevre için güvenli güzel şeyler yaratmak istediğim ve fayda sağlamak istediğimdi. Annem bana dikiş dikmeyi öğretti ve arka verandada oturup kurdelelerden küçük saç bantları yapardım ve her birine adlarını ve fiyatlarını yazardım. Şapkalar, eşarplar ve çantalar gibi daha fazla parça yapmaya başladım. Kısa zamanda, parçalarım dünyanın her yanında satmaya başladı, Danimarka, İtalya, Avustralya, Kanada ve diğer yerlerden müşterilerim oldu.
Artık, işim hakkında çok şey öğrenmem gerekiyordu, markalaşma ve pazarlama, müşterilerimle iletişimde kalmak ve neyin çok, neyin az sattığını anlamak gibi. Ardından, işim gerçekten büyümeye başladı. Sonra bir gün, Forbes dergisi, ben 10 yaşındayken benimle iletişime geçti. (Gülüşmeler) Yazılarında benden ve şirketimden bahsetmek istediler.
Bir sürü insan bana işimin neden çevre dostu olduğunu soruyor? Küçüklüğümden beri çevreyi ve canlıları koruma tutkum var. Annem ve babam, bana küçük yaşta faydalı olmayı ve çevreye hizmet etmeyi öğrettiler. Giysilerdeki bazı boyaların ya da ürünleri yapma sürecinin dahi insanlara ve dünyaya zararlı olduğunu öğrendim, böylece kendi araştırmamı yapmaya başladım ve boyama bittikten sonra bile, çevreye negatif etkisi olan atık meselesinin olduğunu keşfettim. Örneğin, kumaşların öğütülmesi ya da kuru toz materyallerin atılması. Bu yapılanlar havayı kirletebilir, onu soluyan herkes için zararlı olabilir. Bu yüzden işimi kurduğumda, iki şey biliyordum: Bütün parçalarım çevre dostu olmalıydı ve yaptığım kârın yüzde 10 ila 20'si yerel ve küresel hayır kurumlarına ve çevresel organizasyonlara gitmeliydi. (Alkış) Sadece başarılı bir iş peşinde değil, aynı zamanda sürdürülebilir bir gelecek arayışında olan yeni girişimci dalgasının bir parçası olduğumu hissediyorum. Genç kuşakların daha yeşil bir dünyada yaşama yetisinden ödün vermeden, müşterilerimin ihtiyaçlarını karşılayabildiğimi hissediyorum.
Büyük, farklılıkları olan ve güzel bir dünyada yaşıyoruz ve bu beni onu korumak için daha da tutkulu yapıyor. Sadece dünyada olan şeyleri anlamak hiçbir zaman yeterli değil. Kalbinizden de geçirmelisiniz, çünkü kalbinizden geçirirseniz, o zaman hareket kıvılcımlanır. İşte o zaman olanaklar ve yenilikler ortaya çıkar ve böylece fikirler canlanır.
Teşekkürler, barış ve şükran.
(Alkış)
Teşekkürler. (Alkış)
Pat Mitchell: Evet, bu olağanüstü kızın arkasındaki harika anne ve babayı anlatan Maya'yı duydunuz. Neredeler? Lütfen, Bay ve Bayan Penn. Rica etsem biraz- Ah! (Alkış)