Normal bir gün içinde kaç tane seçim yaptığınızı biliyor musunuz? Normal bir hafta içinde kaç tane seçim yaptığınızı? Son dönemde 2000'den fazla Amerikalı ile bir araştırma yaptım ve ortalama seçim sayısı normal bir Amerikalının normal bir günde yaklaşık olarak 70. CEO'lar ile yakın zamanda yapılan başka bir çalışma daha var bu çalışmada tüm bir hafta boyunca CEO'ların etrafında gelişmeleri takip ettiler ve bu bilim insanları basitçe CEO'ların iştigal ettikleri bütün görevleri ve görevlerle ilgili karar verirken harcadıkları süreleri kaydettiler. Ortalama bir CEO'nun bir hafta içinde yaklaşık 139 tane görev ile ilgili faaliyette bulunduğunu tespit ettiler. Her bir görev tabi ki bir çok alt seçimlerden oluşuyordu. verdiklerin kararların yüzde 50'si 9 dakika veya daha az bir süre içinde alındı. Kararların sadece yüzde 12'si bir saat içinde veya daha fazla süre içinde alındı. Kendi seçimlerinizi bir düşünün. Seçimlerinizden kaç tanesi 9 dakikalık kategorisine giriyor, ya da bir saatlik kategorisine? Bu seçimleri yaparken sizce nasıl bir iş çıkarıyorsunuz?
bugün, modern hayattaki en büyük problemlerimizden biri hakkında konuşmak istiyorum, çok fazla seçenek olması problemi. Bu sorun ve muhtemel çözümlerden bahsetmek istiyorum. Ben sorundan bahsederken, sizlere de sorularım olacak ve cevaplarınızı bilmek isteyeceğim. O yüzden, bir soru sorduğumda, kör olduğuma göre, sırf egzersiz olsun diye elinizi kaldırabilirsiniz. (gülüşmeler) Yoksa, bir soru sorduğumda, cevabınız evetse alkışlamanızı rica edeceğim. İlk sorum şu: Çok fazla seçenek olması probleminden bahsetmeye hazır mısınız? (Alkışlar) Teşekkürler
Stanford Üniversitesi'nde doktora öğrencisiyken çok seçkin bir süpermarkete giderdim, en azından o zamanlar çok lüks bir yerdi. Draeger's diye bir mağazaydı. Bu mağazaya gitmek lunaparka gitmek gibi bir şeydi. 250 farklı çeşit hardal ve sirkeleri, 500'den fazla çeşit meyve ve sebzeleri 25'ten fazla çeşit şişe suları vardı-- ve biz o zamanlar suyu çeşmeden içiyorduk. Bu mağazaya gitmeye bayılıyordum, bir keresinde kendime sordum, nasıl oluyor da hiçbir şey almadan dönüyorum? Burası zeytin yağı reyonu 75'ten fazla çeşit zeytin yağı vardı, kilitli bir kutuda satılan bin yıllık ağaçlardan gelenler dahil.
Bir gün mağaza müdürünü ziyaret etmeye karar verdim ve kendisine sordum "İnsanlara bu kadar çok seçenek sunmak gerçekten işe yarıyor mu?" Ellerinde kameraları ile her gün gelen otobüsler dolusu turiste işaret etti. Küçük bir deney yapmaya karar verdik, bunun için reçelleri seçtik. Burası reçel reyonu. 348 çeşit reçelleri vardı. Tadım için, mağazanın girişine yakın küçük bir stand kurduk. Buraya 6 veya 24 farklı aromada reçeller koyduk ve iki şeyi gözlemledik. Birincisi, hangi durumda insanlar daha çok duruyor ve reçel tadıyorlar? 24 aroma varken daha fazla insan durdu, gelenlerin yaklaşık yüzde 60'ı, 6 aroma varken ise gelenlerin yaklaşık yüzde 40'ı. Gözlemlediğimiz diğer şey şuydu, hangi durumlarda daha çok insan reçel satın alıyor? O zaman tam ters etkiyi görüyoruz. 24 aroma varken duranlardan yalnızca yüzde 3'ü reçel satın aldı. 6 aroma varken duranlardan yüzde 30'u bir kavanoz reçel aldı. Hesaplamayı yaparsanız 24 değil 6 aroma sunulduğunda 6 kat daha fazla sayıda insan reçel satın alıyor.
Reçel almamayı seçmek muhtemelen iyi bir seçim-- en azından belimizin inceliği için-- ama öyle görünüyor ki bu çok fazla seçenek problemi önemli sonuçları olan kararlarımızı da etkiliyor. Seçim yapmamayı seçiyoruz, bu bizim zararımıza olsa bile. Şimdi bugünkü konumuza gelelim: mali birikimlerimiz Gur Huberman, Emir Kamenica ve Wei Jang ile yaptığımız bir çalışmayı özetleyeceğim. Tamamı Birleşik Devletler'de yaklaşık bir milyon Amerikalı'nın 650 civarında plan arasından yaptığı emeklilik programı seçimlerini inceledik. Bir emeklilik programında, 401(k)planında, sunulan fon seçeneği sayısı arttıkça insanlar emeklilik için daha çok veya daha az biriktiriyor mu diye baktık. Bulduğumuz şey şu gerçekten aralarında bir ilişki var. Elimizdeki 657 plan insanlara 2 ila 59 arası farklı fon seçeneği sunuyordu. Biz şunu gördük, daha fazla fon seçeneği sunulduğunda katılım daha az oluyor.
En uçtaki durumlara bakarsanız 2 fon seçeneği içeren planlarda katılım yüzde 70'lerde-- ki bu da istediğimiz kadar yüksek değil. Yaklaşık 60 fon seçeneği içeren planlarda katılım yüzde 60'lara kadar düşüyor. Görünen şu ki katılmaya karar vermiş olsanız bile daha fazla seçenek mevcutken o zaman bile, olumsuz sonuçları var. Katılmayı seçen kişilerde, seçenekler arttıkça daha fazla sayıda insan hisse senedi ve öz sermaye fonlarından tümüyle uzak duruyor. Daha çok seçenek sunuldukça paralarını tümüyle alıp banka hesaplarına yatırıyorlar. Bu uçtaki seçimlerden hiçbiri herhangi birimizin birine gelecekteki mali durumunu iyileştirmek için tavsiye edeceği cinsten değil.
Son on yılda, insanlara hep daha fazla seçenek sunmanın üç ana olumsuz sonucunu gördük. insanlar seçim yapmayı erteliyorlar-- kendi çıkarlarına ters düşse bile oyalanıyorlar. Daha kötü tercihler yapıyorlar-- daha kötü mali seçimler, tıbbi seçimler. Objektif olarak daha iyi seçimler yaptıklarında bile kendilerini daha az tatmin eden seçimler yapıyorlar. Temel neden ise şu: mayonez, hardal, sirke, reçel dolu dev standları izlemeyi seviyor olabiliriz ama onları karşılaştırma hesaplarını yapamıyoruz ve bu etkileyici raflardan gidip bir şey alamıyoruz. Bugün size önermek istediğim dört basit teknik var-- bunları değişik şekillerde araştırma ortamlarında denedik-- kendi işlerinizde kolaylıkla uygulayabilirsiniz.
Birincisi: Azaltın. Daha önce de duydunuz bunu, ama hiçbir zaman bugünkü kadar anlamlı olmamıştı, "daha az, daha iyidir" Ben "azaltın" deyince insanlar hep üzülüyorlar. Raf hacimlerini kaybetmekten endişeleniyorlar. Ama aslında gördüğümüz, azaltmayı tercih ettiğinizde faazladan, gereksiz seçeneklerden kurtuluyorsunuz, satışlar artıyor, maliyetler düşüyor, yapılan seçimler de iyileşiyor. Proctor & Gamble 26 yerine 15 çeşit Head & Shoulders ürünü pazarlamaya karar verdiğinde satışlarında yüzde 10'luk bir artış oldu. Golden Cat Corporation, en az satan 10 kedi kumu ürününden vazgeçince karlarında yüzde 87'lik bir artış oldu. Hem satışları arttı, hem maliyetleri azaldı. Bugün bir süpermarket size ortalama 45000 ürün sunuyor. Tipik bir Wallmart bugün size 100000 ürün sunuyor. Ama bugün dünyanın en büyük 9. toptancısı Aldi ve sadece 1400 ürün sunuyor-- sadece bir çeşit salça var.
Mali birikimlere gelince en iyi örneklerden birini geçenlerde gördük David Laibson, Harvard'da kullandıkları programda seçeneklerin nasıl en iyi şekilde düzenleneceğine ağırlık verdi. Harvard'daki her çalışan şimdi otomatik olarak bir yaşam fonuna kaydoluyor. Seçimin kendisi yapmak isteyenler için 20 seçenek var, 300 ya da daha fazla değil. Bilirsiniz, insanlar şöyle der "nasıl azaltacağımı bilmiyorum, hepsi çok önemli seçenekler" Benim ilk yaptığım şey çalışanlara şunu sormak "Bu seçenekle diğerlerinin farkı nedir? Eğer çalışanlarınız onları birbirinden ayıramıyorsa tüketicileriniz de zaten ayıramaz."
Öğleden sonra bu oturuma başlamadan önce Gary ile sohbet ettik. Gary dedi ki buradaki izleyicilere dünyanın en güzel yolunda tüm masrafları dahil bir tatil hediye etmek istiyormuş. Yolun tarifi şöyle. Okumanızı istiyorum. Size okumanız için birkaç saniye vereceğim sonrasında, eğer Gary'nin önerisini kabul ediyorsanız alkışlayın. (zayıf bir alkış) Peki kimler kabul ediyor? Hepsi bu kadar mı? Tamam şimdi biraz daha fazla şey göstereyim. (Gülüşmeler) Bir numara olduğunu biliyordunuz değil mi. (korna sesi) Şimdi, kimler bu geziye gitmek istiyor? (Alkışlar) (Gülüşmeler) Sanırım bu sefer daha çok alkış duydum.
Tamam. Şimdi aslında objektif olarak ilk seferde ikinciden daha fazla bilgi sahibiydiniz ama benim tahminim ikincisi size daha gerçek geldi. çünkü resimler size bunu daha gerçek gibi hissettirdi. Bu da beni, çok fazla seçenek problemini ele almadaki 2. tekniğe getiriyor, yani somutlaştırma. insanların, seçeneklerin farkını anlaması için her seçeneğin sonuçlarını anlaması gerekiyor, ve her sonucun nasıl hissettireceğini canlı, somut biçimde görmesi gerekiyor. Neden insanlar nakit yerine kredi kartı veya ATM kartı kullandıklarında yüzde 15 ila 30 daha fazla harcama yaparlar? Çünkü gerçek para gibi gelmez. Öyle ki, somutlaştırmak, aslında insanları daha fazla biriktirmeye yönlendirmek için etkili bir yöntem olabilir.
Shlomo Benartzi ve Alessandro Previtero ile ING'dekilerle bir çalışma yaptık-- hepsi ING'deki çalışanlar-- Bu insanlar bir oturumda 401(k) planı için kayıt yaptırıyorlar. Bu oturumda her şeyi aynı şekilde tuttuk, sadece bir şey ekledik. Eklediğimiz şuydu, insanlardan, eğer para biriktirirlerse hayatlarında gerçekleşecek bütün iyi şeyleri düşünmelerini istedik. Bu basit şeyi yaparak katılımı yüzde 20 arttırdık ayrıca katılımcılar hesaplarına yüzde 4 oranında daha fazla yatırmaya istekliydiler.
Üçüncü teknik: kategorilere ayırma. Seçenekler yerine kategorilerle daha iyi başedebiliyoruz. Mesela burada dergi reyonlarında yaptığımız bir çalışma var. Amerikanın kuzeybatısındaki Wegmans süpermarketlerinde dergi reyonları 331 ila 664 dergiden oluşuyor. Ama ne oluyor biliyor musunuz? 600 dergiyi 10 kategoriye ayırıp ya da 400 dergiyi 20 kategoriye ayırıp sunduğumda 600 yerine 400 dergi size daha fazla seçenek ve daha iyi bir seçim olanağı gibi görünüyor. Çünkü kategoriler bana onları nasıl birbirnden ayıracağımı söylüyor.
Burada iki farklı mücevher görüntüsü var. Birinin adı "Jazz", diğerinin "Swing". Eğer soldaki resim Swing, sağdaki ise Jazz diyorsanız alkışlayın. (zayıf bir alkış) Peki, birkaç tane. Eğer soldaki Jazz, sağdaki Swing diyorsanız alkışlayın. Peki, biraz daha fazla. Doğru bildiniz. Soldaki Jazz, sağdaki Swing ama biliyor musunuz bu son derece gereksiz bi kategorileme biçimi. (gülüşmeler) Kategoriler seçenekleri sunana değil seçene birşeyler söylemeli Uzun fon listelerinde bu problemi sıkça görüyoruz Kimi bilgilendirmek için hazırlıyorlar?
Dördüncü tekniğim: Zorluğa hazırlamak. Anlaşılıyor ki düşündüğümüzden çok daha fazla bilgiyle , sadece biraz ağırdan alarak. Zorluğu seviye seviye arttırmalıyız. Neden bahsettiğime bir örnek vereyim. Çok karmaşık bir seçimi ele alalım: arama almayı. Burada bir alman üretici firma size arabanızı kişiye özel tasarlama fırsatı sunuyor. 60 farklı seçim yaparak kendi arabanızı oluşturuyorsunuz. Bu kararların her birinde size sunulan seçenek sayısı farklı. Arabanın rengi, dışının rengi 56 seçeneğiniz var. Motor, vites -- dört seçenek. Şimdi şunu yapacağım, bu kararların alınma sırasını değiştireceğim. Müşterilerin yarısı önce 56 renkten birini sonra 4 vitesten birini seçecek. Müşterilerin diğer yarısı ise önce az seçenekten, 4 vitesten çok seçeneğe, 56 renge doğru gidecekler.
Neye bakıyorum? Ne kadar ilgili olduğunuza. Eğer varsayılan seçeneği işaretleyip duruyorsanız demek ki yoruldunuz, demek ki sizi kaybediyorum. Bulduğunuz şey şu, çok seçenekten az seçeneğe doğru gidince insanlar varsayılan seçeneği seçip duruyorlar. Onları kaybediyoruz. Az seçenekten çok seçeneğe doğru gidince, ilgileri dağılmıyor. Aynı bilgi, aynı sayıda seçenek. Tek yaptığım şey bilginin sunuluş sırasını değiştirmek. Kolayla başlarsanız karar vermeyi öğreniyorsunuz. Vites seçmek bana arabanın iç dizaynını nasıl istediğimi söylemiyor ama beni seçim yapmaya hazırlıyor. Oluşturduğum bu büyük ürün hakkında beni heyecanlandırıyor, ilgimin dağılmaması için istekliyim.
Özetlersem, çok fazla seçenek problemini çözmek için 4 teknikten bahsettim -- azaltın -- gereksiz seçenekleri atın; somutlaştırın -- gerçek gibi hissettirin; kategorilere ayırın -- kategorilerle başetmek seçeneklerden daha kolay; zorluğa hazırlayın. Bugün tarif ettiğim bütün bu teknikler sizin seçeneklerle baş etmeniz için tasarlandı -- sizin için daha iyi, kendinizde kullanabilirsiniz, müşterileriniz için de daha iyi. Çünkü bence bir seçimden en iyi sonucu elde etmek için seçmek konusunda seçici olmak lazım. Seçerken seçici olduğumuzda seçme sanatında daha başarılı olabileceğiz.
Çok teşekkürler.
(Alkışlar)