"What I Will" (Ben Ne Isterim)
Sizin savaş naralarınızla dans etmeyeceğim. Sizin savaşınıza ruhumu ya da kemiklerimi bağışlamayacağım. Bu dövüş için harekete geçmeyeceğim. Bu dövüşü biliyorum. Cansız bir dövüş. O arta kalan insan cesetlerini yakından biliyorum. Bir zamanlar canlıydılar, yakalanmış, çalınmış, esnetilmiş. Senin kışkırttığın bu savaş için harekete geçmeyeceğim. Senin için dönüp, zıplayıp, vurup kırmayacağım. Senin için nefret etmeyeceğim. ...hatta senden bile nefret etmeyeceğim. Senin için öldürmeyeceğim. Daha da önemlisi senin için ölmeyeceğim. Ölülerin arkasından cinayet işleyerek ya da intihar ederek yas tutmayacağım. Senin ya da bombaların yanında durmayacağım, çünkü herkes öyle yapıyor. Herkes yanlış olabilir. Yaşam bir haktır, bir ayrıcalık ya da olağan bir şey değil. Nereden geldiğimi unutmayacağım. Kendi çalgımı çalacağım. Sevdiklerimi etrafımda toplayacağım ve gülüp eğleneceğiz. Vızıltılarımız savaş naralarının yerini alacak. Kendimi oyunlarına alet edemeyecekler. Ne adımı ne de yaşamımı sizin kavganıza alet etmeyeceğim. Eğlenip, direnip, eğlenip, ısrar edip tekrar eğlenmeyeceğim. Bu kalp ölümden daha kuvvetli atıyor. Sizin savaş naralarınız bu nefesten daha kuvvetli değil.
TED ahalisi noluyor? Biraz sesiniz çıksın.
(Alkışlar)
Bir avuç barış sevdalısı... Kafası karışmış, hevesli barış meraklısı anlıyorum.
son zamanlarda çok yanılmışım. epey çok. Bu yüzden bugün ne okuyacağıma emin olamadım. Demek istediğim bir süredir hazırlık yapıyordum. Bu elbisemi hazırladığım anlamına geliyor. (Gülüşmeler) hazırlık seçenekleri, neyin gerisinden geldiğimi anlama çabaları, ve neyin ilerisinden gittiğimin... şiir bunu yapıyor. Sizi hazırlıyor. Size bir amaç veriyor.
Bu yüzden size daha yeni seçtiğim bir şiir okuyacağım. Fakat sizden sadece 10 dakika oturmanızı ve burada olmayan bir bayanı tutmanızı istiyorum. Onu kendinizle beraber tutun. Onun adının yüksek sesle söylemenize gerek yok, sadece tutun. Tuttunuz mu?
Bunun adı "Break Clustered" ("Bir Araya Gelmiş Yıkımlar")
Bütün kutsal tarih yürürlükten kalkmış. Yazılmamış kitaplar geleceği tahmin ediyor, geçmişi yansıtıyor. Fakat benim aklım sonsuz gibi görünen insanın şiddet yaratma yeteneğini inceliyor. Kimin evladı olabilir? Hangi erkek çocuk yeni bir günü çürütecek? Evlatlarımızın ölümü bizi canlandırıyor. Cesetleri izlemek bizi şenlendiriyor Bayanların yasını tutuyoruz, Fahişeler her gün dayak yiyor. Kazançlar sağlanıyor, yol gösterenler önemsenmiyor. Savaş ve mücadele şirin çocuklukların üstünü örttü Bütün renkler soldu, hiçbirimiz sağlam değiliz artık. Arkamda gölgem var mı diye bakma, ben onu içimde taşıyorum. Işık ve karanlık birbirini kovalayıp duruyor içimde Ritmim yarı sessizlik. Şimdi anlıyorum, hiç bir zaman tam değildim ve başkası da değildim Hastalıkta, sağlıkta, şiddette Şimdi düşünüyorum da hiç bir zaman saf değildim Önceden fırtınaydım, kördüm, cahildim -- hala da öyleyim. Insanlık kendisini kör ve kötü huylu yaptı. Hiç bir zaman saf değildim. Kız daha olgunlaşmadan çürüdü konuşma dili beni açıklayamaz Edindiğim tecrübeler git gide artıyor Her şey her şeydir. Bir kadın ailesinde 15 belki de 20 kişiyi kaybediyor Bir diğeri 6 tanesini Bir kadın hayatını kaybediyor. Bir kadın yerde kuruş arıyor, diğeri de çöpte yemek. Bir kadın intihar ediyor, diğeri kocasını öldürüyor. Bir kadın kendini boğazlıyor. Bir kadın çocuk doğuruyor. Bir kadın sınırları oluşturuyor. Bir kadın hiç bir zaman aşkı bulamayacağına kanaat getiriyor. Diğer bir kadın zaten hiç bir zaman aşka inanmamıştı. Mültecilerin hisleri nereye gidiyor. Kırılmış, gaspedilmiş, bilmedikleri bir yere konmuşlar, özlenmek istemiyorlar. Yoklukla yüz yüzeler. Her biri için ağıt yakıyoruz veya da dediklerimiz hiç bir mana taşımıyor Benim omurgam sarmal bir şekilde Uçurumlar insanların etrafında Bombalar arkada bırakılmış Her yer mayınlanmış. Içten içe yanan keder... Insanları çürüten sigara yetiştir Bombaları yetiştir Çocuk dişlerini yetiştir Palmiyeleri yetiştir, sigara iç Şahitleri yetiştir, sigara iç Azimlere sigara iç Kurtuluşa sigara iç Kefarete sigara iç Nefes al Patlamış olan şeyden korkmayın. Eğer korkacaksanız halen patlamamış olandan korkun.
Teşekkür Ederim.
(Alkışlar)