Geçen sene buradayken, sizlere Kuzey Kutbunda yaptığım yüzüş hakkında konuşuyordum. Ve bu yüzüş üç sene önce olmasına rağmen, ben bunu sanki dün olmuş bir olay gibi hatırlıyorum. Buzun kenarında durduğum anı hatırlıyorum, tam da suya dalacağım anı, ve o an kendi kendime düşündüm ki, hayatımda daha önce dünyada böylesine korkutucu bir yer görmemiştim. Su tamamiyle siyahtı. Su eksi 1.7 santigrat derece, veya 29 fahrenhayt derece. İnsanın aklını kaçıracağı kadar dondurucu bir su. Daha sonra aklıma şu düşünce gelmişti : eğer bu yüzüşte işler kötüye giderse, benim donmuş bedenim okyanusun dört buçuk kilometre dibine ne kadar sürede batar ? Ve daha sonra kendi kendime dedim ki, mümkün olduğu kadar çabuk bu düşünceyi aklımdan çıkarmalıyım. Ve bu dondurucu suya dalmamın ve kilometrelerce yüzmemin tek yolu iPod' umu dinlemek ve kendimi hızlandırmak, operadan Puff Daddy' ye kadar bütün güzel parçaları dinlemek, ve kendimi yüzde yüz bu işe adamak -- kendini verip yaptığın bir işten daha güçlü bir şey olamaz -- ve daha sonra buzun kenarına yürümek ve öylece suya dalmak.
Ve bu yüzme deneyimi 18 dakika ve 50 saniyemi aldı, ve 18 gün sürmüş gibi hissettim. Ve sudan çıktığımı hatırlıyorum ve ellerimde hissettiğim acıyı ve parmaklarıma baktığımı ve parmaklarım gerçektende sosis büyüklüğündeydiler çünkü -- sizde biliyorsunuz ki, kısmen sudan oluşuyoruz -- su donduğu zaman genişler, ve parmaklarımdaki hücreler donmuştu ve genişlemişti ve çatlamıştı. Ve sudan çıktığım an aklımdaki düşünce şuydu: Bir daha asla ve kata hayatım boyunca soğuk suda yüzmeyeceğimdi.
Her neyse, geçen sene, Himalayalar' ı duyduğumda ve erimesini --(Kahkahalar) ve iklim değişikliği nedeniyle buzulların erimesini duyduğumda. Bu göl hakkında da birşeyler duydum, Imja Gölü. Bu göl son birkaç sene içinde eriyen buzullar nedeniyle yeni bir hal almış. Buzul dağ boyunca sürüyor ve geride bıraktığı parça bu göl büyüklüğünde. Ve kesin olarak şuna inandım ki Himalayalarda gördüğümüz şey şu dünyadaki ikinci şahane, büyük savaş alanı. Yaklaşık olarak iki milyon insan -- bu da demek oluyor ki bu dünyadaki her üç insandan biri -- Himalayalar' dan gelecek suya bel bağlamış durumda. Ve nüfus bu kadar hızlı artıyorken, ve bu buzullardan sağlanan su desteği -- iklim değişikliği sebebiyle -- oldukça artacak, Düşünüyorum da gerçekten değişkenlik riskiyle karşı karşıyayız. Kuzeyde, Çin var; güneyde, Hindistan, Pakistan, Bangledeş, tüm bu ülkeler var.
Ve böylece Everest Dağı'na çıkmaya karar verdim bu dünyadaki en yüksek dağa, ve dağa giderek zirvenin altında sembolik bir yüzüş yapmaya karar verdim Everest dağında. Şimdi, içinizden herhangi birinin Everest Dağı'na tırmanma fırsatı odumu bilmiyorum ama oraya çıkmak oldukça sıkıntılı bir iş. 28 tane büyük, güçlü sığır bütün ekipmanı dağa sırtında taşıdı -- sadece Speedo ' m yoktu. Büyük bir yapımcı topluluğu vardı daha sonra bütün bu görüntüleri dünyanın dört bir yanına göndermek için. Bu yüzüşün bu kadar zorlayıcı olmasına neden olan diğer birşey ise sadece yüksekliği değil. Bu yüzüşü deniz seviyesinden 5,300 metre yüksekte yapmak istiyordum. Bu da cennetin sağ üst tarafında bir yerde demek oluyor. Nefes alması çok ama çok zor. Yüksek irtifa hastalığına yakalanıyorsun. Arkamda bir adamın çekiçle durup, durmadan kafama vuruyormuş hissine kapılmıştım.
Ve en kötü kısmıda bu değildi. En kötü kısmı ise, o sene Everest Dağı'nda büyürk bir temizleme operasyonunun yapılacak olmasıydı. Çok ama çok sayıda insan Everest Dağı'nda ölmüştür, ve o sene verilen bir karara göre dağa çıkıp tüm bu dağcılara ait bedenleri kurtarıp ve onları dağdan aşağı indireceklerdi. Ve dağa doğru tırmandıkça ve de daha önce hiçbir insanın daha önce yapmadığı, ve aslında hiçbir balığında yapmadığı birşeyi yapmaya teşebbüs ederken. Orada 5,300 metre yukarıda hiç balık yüzmüyordu. Bunu yapmayı denediğinizde, ve bedeniniz size izin vermediğinde, sizi karşısında eğilmeye mecbur tuttuğunda, ve apaçık bir şekilde anlıyorsunuz ki doğa bizim olduğumuzdan çok daha güçlü.
Ve biz bütün yol boyunca, bu patikadan yürüdük. Ve sağ tarafımızda bu mükemmel Khumbu Buzul'u vardı. Ve yol boyunca gördüğümüz buzullarda böyle buzun erimesiyle oluşmuş havuzlardı. Ve daha sonra Everest Dağı'nın zirvesinin altında biz bu küçük göle ulaştık, ve kendimi hazırladım, her zaman hazırladığımla aynı şekilde, bu yüzme için ki bu yüzüş çok zor geçecekti. iPod'umu taktım, biraz müzik dinledim, kendimi olabildiğince saldırgan buldum -- fakat kontrol edilebilen bir saldırganlık -- ve daha sonra kendimi o suya hızla attım.
İlk yüz metrede yüzebildiğim kadar hızlı yüzdüm, sonra çok kısa sürede farkettim ki ellerimde büyük bir sorun vardı. Zorlukla nefes alıyordum. Nefesim kesilmişti. Sonra boğulmaya başladım, ve ardından suda kusmaya başladım. Ve bunların hepsi çok hızlı gerçekleşti Sonra -- Nasıl oldu bilemiyorum -- fakat suyun altındaydım. Ve şans bu ki, su oldukça sığdı, ve kendimi gölün yüzeyine çıkarabildim ve yüzeye yükselip bir nefes daha aldım. Ve sonra dedim ki, devam et. Devam et. Devam et. Beş veya altı vuruş daha devam ettim, ve sonrasında vücudumda o güç kalmamıştı, ve gölün dibini boyladım. Ve nasıl oldu bilemiyorum, fakat bir şekilde kendimi yukarı ittim ve olabildiğince çabuk bir şekilde gölün kıyısına vardım. Duyduğuma göre suda boğularak ölmek için dünyada olabilecek en huzurlu ölüm diyorlarmış. Daha önce hiç böyle bir söylem duymamıştım. (Kahkahalar) Bu yaşayabileceğiniz en korkutucu ve panikletici şey.
Kendimi gölün diğer tarafında buldum. Ekibim beni tuttu, ve daha sonra olabildiğince hızlı aşağıya doğru yürüdük -- molozların üzerinden -- kampımıza doğru. Ve orada, oturduk, ve orada Everest Dağı'nda neyin yanlış gittiğini sorguladık. Ve takımım bana bunu doğrudan sağladı. Dediler ki, Lewis, senin radikal akıllıca planlanmış bir değişime ihtiyacın var eğer tabi bu yüzüşü gerçekleştirmek istiyorsan. Geçen 23 sene boyunca yüzme hakkında öğrendiğin herşeyi unutmalısın. İngiliz ordusundayken hız ve saldırı hakkında öğrendiğin herşeyi bir kenara koymalısın. Senden diğer iki günlük zamanda da tepeye tırmanmanı istiyoruz. Kendine dinlenmek ve bunun hakkında düşünmek için biraz zaman ayır. Biz senden iki günlük bir zaman içinde dağa tırmanmanı, ve hızlı yüzmek yerine, olabildiğince yavaş yüzmeni istiyoruz. Kulaçla yüzmek yerine, balıklama yüzmelisin. Ve hatırlaman gereken diğer bir konu, asla ama asla saldırgan bir biçimde yüzme. Bu gerçek alçakgönüllülükle yüzme zamanı.
Ve böylece iki gün sonra dağa tekrar tırmandık. Ve ben orada dikilmiştim gölün tam kenarında, ve Everest Dağı'na doğru baktım, -- ve dünyadaki en güzel dağ dedim kendi kendime -- hadi bunu yavaşça yapalım. Ve boydan boya gölü yüzdüm. Ve karşı yakaya vardığımda ne kadar iyi hissettiğimi size anlatamam.
Fakat Everest Dağı'nda iki önemli mi önemli ders öğrendim. Ve bana bunları öğreten Şerpa' daki takımıma teşekkür ediyorum. İlki geçmişte çok iyi işleyen birşey, bunun ileride de iyi gideceği anlamına gelmez. Ve benzer olarak, şimdi, birşey yapmadan önce, bir işi başarıyla tamamlamak için kendime ne tarz bir kafa yapısına ihtiyacım olduğunu sorarım. Ve iklim değişikliğini hesaba kattığımızda, açıkça söylenirse Everest Dağı'ndaki problemler -- çok uzun süredir aynı şekilde yaşamamızdan ötürü, aynı şekilde uzun zamandır tüketmemizden ötürü, ve nüfusumuzu uzun süredir yaptığımız gibi artırmamız, böyle devam edeceğimiz anlamına gelmez. Her yerde uyarı tabelaları var. Ben doğduğumda, dünya nüfusu 3.5 milyar insandı. Şu an 6.8 milyar insan var, ve 2050 yılına kadar 9 milyar olacağını tahmin etmekteyiz
Ve ikinci ders ise, radikal, akıllıca planlanmış bir değişim. Ve bugün burada size şunu sormaya geldim: çevreyle aranızda yapılmış nasıl bir akıllıca planlanmış değişim, bizim çocuklarımız ve torunlarımızın daha güvenli ve daha iyi bir dünyada yaşamalarını sağlıyacak, ve en önemlisi, bunu sürdürülebilir bir dünyada nasıl sağlayacağınız ? Ve sizden, lütfen, buradan uzağa gitmenizi ve yapabileceğiniz radikal bir değişim hakkında düşünmenizi istiyorum , bu büyük değişimi yapmanızı sağlayacak birşey olmalı, ve sonra kendinizi bunu gerçekleştireceğinize tamamen adayın. Hakkında bloglayın, tweetleyin, konuşun ve yüzde yüz adanın. Çünkü çok ama çok az şey eğer tüm aklımızı tamamen o işe verirsek başarılması imkansızdır.
Sizlere çok, çok teşekkür ederim.
(Alkış)