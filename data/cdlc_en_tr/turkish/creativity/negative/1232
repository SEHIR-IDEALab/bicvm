Çocukluğumda "Star Wars"u ilk defa gördüğümden beri, kişisel robotlar fikrinden hep etkilenmişimdir. Ve küçük bir kızken, insanlarla yardımsever, güvenilir bir dost gibi etkileşim içinde olan robot fikrini hep sevmişimdir -- bizi mutlu eden, hayatımızı zenginleştiren ve bize birkaç galaksiyi kurtarmamızda yardımcı olan birşey. Böyle robotların olmadığını biliyordum, ama onları yapmak istediğimi de.
20 yıl geçti -- Şu an MIT'de öğrenciyim ve yapay zeka üzerine çalışıyorum, yıllardan 1997, ve NASA Mars'a ilk robotu indirdi. Fakat işe bakın ki robotlar hala evlerimize girmediler. Ve ben bunun neden böyle olduğuyla ilgili sebepleri düşündüğümü hatırlıyorum. Bunlardan biri beni çok etkiledi. Robotik hep birşeylerle etkileşim içinde olmakla ilgili omuştur, insanlar dışında -- tabii ki bize normal gelen sosyal bir şekilde değil ki böyle birşey insanların robotların günlük hayatımıza girmesini kabul etmesine yardımcı olurdu. Benim için bu, robotların henüz eksik olduğu bir noktaydı. O sene bir robot yapmaya başladım, Kısmet, Dünya'nın ilk sosyal robotu. Üç yıl sonra -- çok uzun süren programlama, diğer öğrencilerle laboratuvarda yapılan çalışmalar -- Kismet insanlarla etkileşime hazırdı.
(Vidyo) Biliminsanı: Size birşey göstermek istiyorum.
Kismet: (Mantıksız).
Biliminsanı: Bu benim kız arkadaşımın bana verdiği bir saat.
Kismet: (Mantıksız).
Biliminsanı: Evet, bak, içinde birde mavi bir ışık var. Bu hafta onu nerdeyse kaybediyordum.
Cynthia Breazeal: Kismet insanlarla bu şekilde konuşmayı bilmeyen yada yeni öğrenen bir çocuk gibi iletişim kurdu, bu ona çok uygundu çünkü o türünün gerçekten de ilk örneğiydi. Bir dili konuşmuyordu ama bu önemli değildi. Bu küçük robot bir şekilde içimizdeki o derin sosyal duyguya dokunmayı başarıyordu. Ve bu şekilde robotlarla iletişim kurmanın yepyeni bir yolu vaad ediliyordu.
Geçtiğimiz birkaç yıl içerisinde robotlarla insanlar arasındaki bu ilişkiyi inceledim, ve şimdi medya laboratuvarında kendi takımımdaki inanılmaz yetenekli öğrencilerle birlikte çalışmaya devam ediyorum. Favori robotlarımdan biri Leonardo. Leonardoyu Stan Winston stüdyosuyla birlikte geliştirdik. Ve şimdi size Leo'nun benim için özel bir anını göstermek istiyorum. Leo ile iletişim içinde olan Matt Berlin, Leo'ya yeni bir nesneyi tanıtıyor. Ve yeni olduğu için Leo bu nesneyle ne yapacağını bilemiyor. Ama bizim gibi, Matt'in tepkisini izleyerek hakkında birşeyler öğrenebilir.
(Video) Matt Berlin: Merhaba, Leo. Leo, bu kurabiye canavarı. Kurabiye Canavarı'nı bulabilirmisin? Leo, Kurabiye Canavarı çok kötü. O çok kötü, Leo. Kurabiye Canavarı çok çok kötü. O korkunç bir canavar. Senin kurabiyelerini almak istiyor.
(Gülüşmeler)
CB: Tamam, Leo ve Kurabiye zor bi başlangıç yapmış olabilirler, ama şimdi araları çok iyi.
Bu sistemleri oluştururken öğrendim ki robotlar aslında çok etkileyici soyal bir teknolojiymişler. Aslında onların bizim sosyal yanımıza dokunabilme ve bizimle bir arkadaş gibi ilişki kurabilme yetenekleri onların temel işlevlerinden biri. Ve bu farklı düşünce şekliyle şimdi robotlar için yeni sorular, yeni olasılıklar üzerinde düşünmeye başlayabiliriz. Peki ben "sosyal yanımıza dokunuyor" derken ne söylemek istiyorum? Öğrendiğimiz şeylerden bir tanesi, eğer bu robotları bizimle iletişim kurmaları için dizayn edersek, insanların kullandığı aynı vücut dilini, ve aynı şekildeki sözsüz ifadeleri kullanarak -- bizim insancıl robotumuz Nexi'nin yaptığı gibi -- bulduğumuz şey insanların robotlara, insanlara verdikleri tepkiye çok benzer bir şekilde tepki vermeleriydi. İnsanlar bu tepkileri kullanarak birisinin ne kadar ikna edici, ne kadar sevilebilir, ne kadar çekici, ne kadar güvenilir olduğuna karar verirler. Aynı şey robotlar içinde geçerli.
Şu anlaşılıyorki robotlar insan davranışını anlamak için çok ilginç bilimsel bir araç haline geliyorlar. Nasıl oluyorda kısa bir karşılaşmadan sonra bir insanın ne kadar güvenilir olduğunu tahmin edebiliyoruz gibi soruları yanıtlamak için. Mimicry bir rol yaptığına inandı, ama nasıl? Önemli olan belirli davranışların taklit edilmesi miydi? İnsanları izleyerek bunu anlamak yada bunu öğrenmek çok zor çünkü biz insanlarla iletişim kurarken herşeyi otomatik olarak yaparız. Yaptıklarımızı dikkatlice kontrol edemeyiz çünkü onlar bilinç altından gelir. Ama robotlarla bunu yapabiliriz.
Burda gördüğünüz vidyodaki gibi -- bu vidyo Northeastern üniversitesi'nde David DeSteno'nun laboratuvarında çekildi. David DeSteno birlikte çalıştığımız bir psikolog. Aradığımız cevaba ulaşmak için Nexi'nin hareketlerini çok dikkatlice inceleyen bir biliminsanı var. Sonuç olarak -- bu yöntemin işe yaramasının sebebi -- insanlar robotlarla iletişim kurarken yine insan gibi davranıyorlar. Bu anahtar fikir ele alındığında robotlar için yeni uygulama alanları bulmayı hayal etmeye başlayabiliriz. Örneğin, eğer robotlar bizim söylevsel olmayan davranışlarımıza tepki verebilselerdi, bu çok ilginç bir iletişim teknolojisi olabilirdi. Şunu hayal edin: Cep telefonunuz için bir robot aksesuvarına ne dersiniz? Arkadaşını arıyorsun, o cep telefonunu bir robotun içine koyuyor, ve, bem!, şimdi bir MeBot'sun (BenRobot) -- arkadaşlarınla göz kontağı kurabilir, onlarla konuşabilirsin, etrafta dolanabilir ve tepkini gösterebilirsin -- orda gerçekten olmaktan sonra en iyi şey, değil mi?
Bu soruyu incelemek için öğrencim Siggy Adalgeirsson bir araştırma yaptı. Bu araştırmada insanları laboratuvarımıza davet ettik ve onlardan başka bir yerdeki insanlarla ortaklaşa bir ödevi gerçekleştirmelerini istedik. Bu ödevin içerdikleri masa üstünde duran bir kaç nesneye bakıp bunların belli bir ödevi yerine getirmek için ne kadar alakalı ve önemli olduğunu tartışmak -- bu bir hayatta kalma görevine dönmüştü -- ve bunları önemine göre sıralamaktı. Uzaktaki işbirlikçimiz bizim grubumuzdan birisiydi ve katılımcılarla iletişime geçmek için üç farklı teknolojiyi kullandılar. Bunlardan ilki bir ekrandı. Günümüzdeki vidyo konferansın aynısı. İkincisi ekranı hareketli bir plaform üstüne yerleştirip, hareket yeteneği sağlamaktı. Eğer bugünkü teleprezens robotlarını biliyorsanız, burda yaptığımız bunun bir örneği. Ve son olarak MeBot.
Bu deneyden sonra insanlara uzaktaki arkadaşımızla teknolojiyi farklı şekillerde kullanarak gerçekleştirdikleri iletişimin kalitesini sorduk. Psikolojik katılımı inceledik -- diğer insan için ne kadar empati hissetiniz? Toplamda gösterilen çabayı inceledik. İnsanların işbirliği yapma isteğini inceledik. Ve burda gördüğümüz, insanlar sadece ekranı kullandığında ortaya çıkan sonuç. Eğer hareket kabiliyeti eklersen -- masanın etrafında dönme yeteneği -- sonuçlarda hafif bir artma görülüyor. Ve MeBot kullanıldığında, çok daha fazla bir artış elde ediliyor. Ve öyle görülüyorki bu fiziki sosyal ifade biçimi gerçekten bir fark yaratıyor.
Şimdi bunu bir kontekste oturtalım. Günümüzde aileler birbirinden çok uzaklarda yaşıyorlar, ve bu aile ilişkilerine ve birbirinden uzak aile bağlarına zarar veriyor. Bana gelince, benim üç oğlum var ve ben onların büyükanne ve büyükbabalarıyla iyi ilişkileri olmasını istiyorum. Ama annem ve babam bizden binlerce mil uzakta yaşıyor ve bu yüzden birbirlerini çok sık göremiyorlar. Skype'ı deniyoruz, telefonla konuşmayı deniyoruz, ama benim çocuklarım daha küçük -- konuşmak o kadar hoşlarına gitmiyor, oynamak istiyorlar. Robotları yeni bir uzaktan oynama teknolojisi olarak düşünmeyi seviyorlar. Şu andan çok uzak olmayan bir gelecek düşünüyorum -- annem bilgisayarına gidiyor, internet tarayıcısını açıyor ve küçük bir robota bağlanıyor. Ve grandma-bot(Büyükanne-bot) olarak, o şimdi oynayabilir, ama gerçekten oynayabilir, benim çocuklarımla, onun torunlarıyla, gerçek Dünya'da gerçek oyuncaklarla. Büyükannelerin torunlarıyla, arakadaşlarıyla sosyal oyunlar oynayabildiğini ve evdeki başka hertürlü aktiviteyi, uyumadan önce anlatılan bir hikaye gibi, paylaşabildiğini hayal edebiliyorum. Ve bu teknoloji sayesinde, torunlarının hayatının aktiv bir parçası olabilecekler, bugün mümkün olmayan bir yöntemle.
Başka alanları ele alalım, sağlık mesela. Bugün Amerika'da, insanların yüzde 65'i ya aşırı kilolu yada obez, ve bu şimdi çocuklarımız içinde büyük bir problem. Ve biliyoruzki, gençlikte obezlik ilerleyen yaşlarda kronik hastalıklara sebep olabiliyor, ki bu sadece hayat kalitemizi düşürmekle kalmıyor, aynı zamanda sağlık sistemimiz için de son derece ağır bir yük. Eğer robotlar insanlarda ilgi uyandırabilirlerse, eğer biz robotlarla işbirliği yapmak istersek, eğer robotlar ikna edici olabilirse, belki bir robot sana diyet yada egzersiz programına bağlı kalmanda, belkide kilonu korumanda yardımcı olabilir. Bir çeşit dijital Jiminiy -- o çok ünlü peri masalındaki gibi, her zaman yanınızda olan sizi destekleyen bir arakadaş, size doğru kararı vermenizde yardımcı olan, doğru şekilde ve doğru zamanda, size doğru alışkanlıklar kazanmanıza yardımcı olan. Bu fikri aslında laboratuvarlarımızda keşfettik.
Bu bir robot, Autom. Cory Kidd bu robotu doktora çalışması için geliştirdi. Ve o bir egzersiz ve diyet koçu olarak dizayn edildi. Yapabildiği söylevsel olmayan birkaç yeteneği vardı. Sizinle göz kontağı kurabilirdi. Bir ekrana bakarak bilgiyi paylaşabilirdi. Bir ekranı kullanarak bugün kaç kalori yediğiniz, ne kadar egzersiz yaptığınız bilgisini girebilirdiniz. Ve o bunu takip etmenizde size yardımcı olurdu. Robot sentetik bir sesle konuştu, sizi antrenör ve hastalar örnek alınarak hazırlanan bir diyaloğa dahil etmek için. O sizinle bu diyalog yoluyla bir işbirliği kurmaya çalışırdı. Size hedefler koymanızda ve ilerleyişinizi takip etmenizde yardımcı olabilir, sizi motive edebilirdi.
Şöyle bir soru akla geliyor, sosyal kimlik gerçekten önemli mi? Onun bir robot olması birşeyi değiştirir mi? Önemli olan sadece verilen bilgi ve tavsiyenin kalitesi mi? Bu soruyu yanıtlamak için, Boston civarında bir araştırma yaptık, birkaç haftalığına insanların evlerine üç faklı müdahilden birini yerleştirdik. Bunlardan ilki şurda gördüğünüz robottu. Diğeri ise aynı dokunmatik ekranı ve aynı diyalogları kullanan bir bilgisayardı. Verilen tavsiyelerin kalitesi aynıydı. Ve üçüncüsü sadece bir kalem ve kağıttan ibaretti çünkü bir diyet yada egzersiz programına başladığında, normalde takip için kullanacağın yöntem budur.
Sonuç olarak görmek istediğimiz şeylerden bir tanesi insanların ne kadar kilo kaybettiği değil robotlarla ne kadar etkileşim içinde olduklarıydı. Aslında mesele kilo vermek değil, mesele kilo almamak. Ve ne kadar uzun süre bu kontrol yöntemlerinden birini kullanırsan potansiyel olarak daha uzun vadeli bir başarıya ulaşılabilir. İlk olarak bakmak istediğim şey, insanların bu sistemlerle ne kadar uzun süre etkileşim içinde olduğu. İnsanlar robotlarla çok daha fazla etkileşim içindeler, yapılan tavsiyelerin kalitesinin bilgisayarlarla aynı olmasına rağmen. İnsanlardan farklı sistemlerle yapılan bu işbirliğinin kalitesinin değerlendirilmesi istenildiğinde, insanlar robotlara daha fazla değer verdiler ve robotlara daha fazla güvendiler. (Gülüşmeler) Ve kurulan duygusal bağı incelersek, bu çok farklıydı. İnsanlar robotlara isimler verdiler. Robotları giydirdiler. (Gülüşmeler) Ve hatta bu araştırmanın sonunda robotları almaya geldiğimizde, insanlar arabanın yanına kadar gelip robotlarla vedalaştılar. Bunu bir bilgisayarla yapmadılar.
Bu gün hakkında konuşmak istediğim son şey, çocuk medyasının geleceği. Bildiğimiz gibi çocuklar ekranın karşısında çok fazla zaman geçiriyorlar, bu televizyon, bilgisayar oyunları yada herhangi başka birşey olabilir. Çocuklarım ekranı çok seviyorlar. Ama ben onların oynamalarını istiyorum; bir anne olarak onların gerçek Dünyada'ki oyunları oynamalarını istiyorum. Bugün size grubumda başlattığım yeni bir projemi sunmak istiyorum, adı Playtime Computing olan bu proje dijital medyanın neden bu kadar çekici olduğu konusunda düşünmeye çalışıyor ve kelimenin tam anlamıyla bunu ekranın dışına taşımaya çalışıyor, çocukların gerçek Dünya'sına, gerçek Dünya'daki oyunların birçok özelliğini alabileceği yere. Bu fikrin ilk araştırması şu oldu, karakterler gerçek yada sanal olabilir, ve dijital içerik ekranın dışına taşınabilir, gerçek Dünya'ya ve tekrar sanal ortama. Ben bunu karmaşık bir Atari oyunu gibi düşünmeyi seviyorum.
Bu fikri daha da geliştirbiliriz. Eğer -- (Oyun) Nathan: İşte o geliyor. Yay! CB: -- karakterin kendisi sizin Dünya'nıza gelebiliseydi? Görülüyorki karakterlerin gerçek olup onların Dünya'sına girmesi çocukların hoşuna gidiyor. Ve onların Dünya'sındayken, çocuklar onlarla ekranda olduğundan çok farklı bir şekilde oynayabilir ve onlarla bir ilişki kurabilir. Önemli başka bir nokta ise karakterin sanal ve gerçek Dünya arasındaki devamlılığı. Çocukların gerçek Dünya'da yaptığı değişiklikler sanal Dünya'ya da yansıtılmalı. Burda Nathan A harfini 2 sayısına çevirdi. Bu sembollerin karakterlere sanal Dünya'da farklı güçler verdiğini düşünebilirsiniz. Şimdi karakteri gerçek Dünya'ya gönderiyorlar. Ve şimdi karakterin sayı gücü var.
Sonuç olarak, burda yapmaya çalıştığım çocuklar için tamamen gerçekci bir deneyim yaratmak, onların bu hikayenin bir parçası olduklarını hissettikleri bir deneyim. Çocukların hayal güçlerini harekete geçirmek istiyorum, ben küçük bir kızken "Star Wars" izlediğimde olduğu gibi. Ama ben bundan fazlasını yapmak istiyorum. Ben onların kendilerinin bu denyimi yaratmalarını istiyorum. Onların hayal ettiklerini bu deneyimlere yansıtmalarını ve bu deneyimleri kendilerinin yapmalarını istiyorum. Teleprezens ve karışık realiteyle ilgili farklı fikirleri ele alarak çocukların düşüncelerini bu alana nasıl yansıtacağını ve diğer çocukların bu fikirlerle etkileşim içinde olup bu fikirleri nasıl geliştireceğini araştırdık. Çocuk medyasında çocukların yaratıcılıklarını, öğrenmelerini ve yeni fikirleri teşvik edecek yeni yöntemler bulmak istiyorum. Bunun çok çok önemli olduğunu düşünüyorum.
Bu yeni bir proje. Çocukları buraya davet ettik, onlar bunu mükemmel buldu. Şunu söyleyebilirim, çocukların en çok sevdiği şey robot. Önem verdikleri şey robot. Robotlar içimizdeki derin insani duyguya dokunuyorlar. İster bize yaratıcı ve yenilikçi olmamızda yardımcı olmaları, ister bize uzaklara rağmen derinden bağlılık hissetmemizde yardım etmeleri, yada bizim güvenilir destekçimiz olarak bize olabileceğimizin en iyisi olmak için koyduğumuz hedeflerimize ulaşmamızda yardımcı olmaları, benim için, robotlar tamamen insanlarla ilgili.
Teşekkür ederim.
(Alkışlar)