Göze nasıl göründüğünün konumuzla ilgisi nedir? Bence Emeka'nın yapmaya çalıştığı, bilinçaltına mesajlar göndermek çünkü ben burada ortaya çıkan kimi meseleler üzerinde ısrarla duracağım. Ancak başka bir yoldan gidip büyüteçi soruna yakınlaştıracak ve kendi kişisel öykümden örnekler vererek anlatmaya çalıştığım meselenin ete kemiğe bürünmesini sağlamaya gayret edeceğim. Afrika, çelişkilerle dolu karmaşık bir kıta gördüğünüz gibi. Bu çelişki yalnız bizde değil.
(Kahkahalar)
(Alkışlar)
Bu harika bir şey. Yani, kıta hakkında sadece güzel hikayelere ayrılmış bir konferansa ihtiyacımız var. Bir düşünsenize! Bu sürekli olarak konuştuklarımız, medyanın hep negatif olaylara odaklanarak yansıttıkları. Afrika'yı sadece böyle anlatmak neden yanlış? Tipik bir felaket hikayesi: hastalık, yolsuzluk, fakirlik. Bazılarınız burda durup düşünebilir ve diyebilir, "iyi de, Ory sen Harvard mezunusun" ve siz tüm ayrıcalıklı insanlar gelip diyebilir, fakir insanları unutalım, iş ve piyasa ve her neyse bunların üzerine odaklanalım. Gerçekte Afrikalıların yüzde 80'inin cidden yardıma ihtiyacı var.
Şunu söylemek istiyorum ki bu hem benim hikayem hem de buradaki çoğu Afrikalının hikayesi. Yoksullukla başlıyoruz. Gecekonduda veya öyle berbat bir yerde büyümedim, ama parasız yetişmenin ne olduğunu da aileyi geçindirebilmenin zorluğunu da bilirim. Euvin evin direği meselesinden bahsetti. Ailemiz için önemli olan parasız olalım veya olmayalım kahvaltı idi. İşler yolundayken yumurta ve sosisle kahvaltı ederdik, tersine döndüğünde ise yulaf lapasıyla. Birçok Afrikalı aile gibi anne-babam da hiç para biriktiremedi. Kardeşlerine, kuzenlerine, kendi anne babalarına destek oluyorlardı ve iki yakayı bir araya getirmek, gündemden hiç düşmezdi. Ben doğduktan sonra zeki bir çocuk olduğumu fark ettiler. beni mahalledeki okula yollamak istemediler ki bu parasız bir okuldu.
İlginç bir eğitim anlayışı geliştirerek okul taksitlerini ödeyebildikleri müddetçe devam edebileceğim bir özel okula yazdırdılar beni, özel katolik ilkokuluna. Şimdiki kariyerime zemin oluşturan da bu oldu. Oradaki öğrenciliğim boyunca gün oldu okul taksidini ödeyebildik, gün oldu ödeyemedik. Bu yüzden sık sık okuldan atıldım. Malum, elinde listeyle biri gelir, ödeme yapmayanların listesiyle, ki bu konuda gayet katıdırlar, okul ücretin ödenene kadar okuldan uzaklaştırılırsın. Hatırlıyorum da bizimkiler neden beni ucuz bir okula yollamaz diye düşünürdüm. Malum, bir çocuk olarak bu durumdan utanır ve üzülürsünüz, herkes ailenizin beş parasız olduğunu öğrenince... Ama bu yöntemde ısrar ettiler neden böyle yaptıklarını şimdi anlıyorum.
Yolsuzluktan bahsedildi. Kenya'da lise giriş sınavı vardır. daha iyi olanlar ulusal liselerdir ve bir de bölge okulları vardır. Hayalimdeki okul Kenya Lisesiydi. ulusal bir okul. 1 puanla orayı kazanamadım. Hayallerim yıkılmıştı "aman tanrım, şimdi ne yapacağım?" diye düşünüyordum. Babam "bak şimdi" dedi, gidip okul müdiresiyle konuşalım. Ne olsa eksiğin sadece bir puan belki senin için bir ek kontenjan açarlar. Babamla okula gittik. Önemli kimseler olmadığımız için, babamın tanınmış bir akrabası falan da bulunmaması yüzünden bize pislik muamelesi yaptılar. Müdirenin babama "sen kendini ne zannediyorsun?" dediğini hatırlıyorum. "ne demek ek kontenjan" "dalga mı geçiyorsun?" Eski sınıf arkadaşlarımdan politikacı çocuğu kızlara ki puanları benden çok daha düşüktü, ek kontenjan açılmıştı ama. Anne babanızın gözünüzün önünde aşağılanmasından daha kötü bir şey olamaz hayatta, inanın. Okuldan ayrıldık ve kendi kendime hayatım boyunca asla kimseye hiçbir şey için yalvarmayacağıma yemin ettim. İki hafta sonra aradılar ve "ha, tamam gelebilirsin" dediler. Hadi oradan diye cevap verdim.
(Kahkahalar) (Alkışlar)
Son hikaye, sanırım biraz hızlanmalıyım. Hastalık. Bahsettiğim babam, 1999'da AIDS'ten öldü. Kimseye AIDS olduğunu söylememişti. Dışlanmaktan çok korkuyordu. İnek bir öğrenci olduğum için sanırım ilk ben anladım. O zamanlar ABD'deydim. arayıp, babamın çok hasta olduğunu söylediler ki, ilk kez hastalanıyordu. Mantara bağlı menenjitmiş. Google'a girip araştırdım. Hasta mahremiyetinden dolayı neler olup bittiğini bize anlatmıyorlardı. ama uzun vadeli bir tedaviden bahsediliyordu. İnternete girip hastalık hakkında biraz okuma yapınca asıl problemin ne olduğunu anladım.
İlk defasında iyileşti. Ancak bu süreçten sonra hayat boyu ilaç kullanmak zorunda kalmıştı. O zamanlar mantar enfeksiyonunda kullanılan Diflucan adlı ilacın 1 adet hapı ABD'de minimum 30 dolara satılıyordu. ve hayatı boyunca bu hapı her gün alması gerekiyordu. Sonra, malum, para suyunu çekti. Babam tekrar hastalandı. Ta ki bir arkadaşı Hindistan'dan ilacın markasız versiyonunu getirene kadar. Bu sayede yeniden ayağa kalkmıştı. Ama yine para tükendi. Tekrar yatağa düştü. Bir cuma günüydü. O zamanlar Kenya'da ATM'si olan tek bir banka vardı. Maalesef o gün para çekemedik ve pazartesi başlatılacak olan tedavisini ödeyemedik. Hastane babamı üç gün boyunca öylece yatırdı. Sonunda baktık, olmayacak, iyisi mi onu bir devlet hastanesine nakledelim, dedik. En azından bir tedavi görür. biz para meselesini halletmeye çalışırken. Ve ambulans bize doğru yoldayken babam vefat etti.
Gördünüz mü, böyle devam etsem hakkımda sadece bu hikayeleri bilseniz bana hangi gözle bakardınız? Acıma, üzülme... İşte Afrika'ya da bu gözle bakıyorsunuz. Asıl zarar veren da bu oluyor. Diğer yanımı hiç bilmiyorsunuz. İnternet güncemi, Harvard mezunu bir avukat olduğumu, renkli kişiliğimi bilmiyorsunuz. Meseleyi kişileştirmek istemem bundandı. Büyük büyük kavramlarla konuşuyor ilginizi çekiyoruz ama ya sonra? Bu zararlı. Üstelik pek de türümün tek örneği sayılmam değil mi? Varsayalım William hakkındaki tek bilginiz fakir bir köyde yetişmesi olsaydı ve değirmen hikayesini hiç duymasaydınız? Ben yoluma devam ettim... Aslında onun sunumunda ağlıyordum. Denemiş ve başarmış gibiydi. Nike onu işe almalı diye düşündüm, "Sadece yap!"
(Kahkahalar)
Vurgulamak istediğim nokta şu: Sadece felakete odaklanırsanız (Kahkaha - Alkış) (karikatür:"dünya ekonomik forumu" kadın:ay ne çok oturum var, fakirliğe mi katılsam açlığa mı?) potansiyeli gözden kaçırırsınız. O halde yapılması gereken nedir? Her şeyden önce, Afrikalılar olarak bizler, hikayemizi daha düzgün anlatmalıyız. Dün dinledik, değil mi? Bu sabah da öyle. Mesela, internet güncesi bunun bir yolu. "Africator" Afrikalı internet günceleri hakkında bir derleme. Güney Afrika'da geliştirildi. Artık daha da iyisine ihtiyaç var. Başkaları bizim hikyemizi anlatmıyorsa biz anlatalım. Bir de şuna bakalım: bu, Swahili dilindeki Wikipedia. Swahili, Doğu Afrika'da yaşayan 50 milyon insanın dili. ama Swahili Wikipedia'ya sadece 5 kişi katkı yapıyor. Bunlardan dördü beyaz erkekler. Beşincisi, Ndesanjo, burdaysan ayağa kalk lütfen, Tanzanyalı ve Swahili dilinde ilk internet güncesinin yazarı. Bu işe katkı sağlayan tek Afrikalı, kendisi.
Millet, lütfen! Durmadan sızlanıp yakınamayız, Batılılar şunu yapıyor, bunu yapıyor diye. Biz ne yapıyoruz? Ana dili Swahili olan diğer insanlar nerede? Neden kendi kıtamızı kendimiz üretken hale getirmiyoruz? Şikayet etmek yetmez. Harekete geçmeliyiz. Reuters da şimdi Afrikalı internet güncelerini derliyor ve Afrika yayınına ekliyor. Demek ki daha bir başlangıç girişimlerinin neler olduğu dinledik. Çita nesli. Yardım yaklaşımı, malumunuz, epey sorunlu. Live 8 girişiminin yarattığı heyecandan sonra hala mesafe katedebilmiş değiliz. Resim: Ben afrikalıyım. OO:Hayır, değilsin.
(Kahkahalar)
Vurgulamak istediğim, sadece eleştirmemiz yeterli değildir. Ve siz, gurbette yaşayanlar için en büyük soru: nerede olmalıyım? Memlekete dönsem mi, yoksa burada mı kalsam? Atlayın, gidin. Afrikanın size ihtiyacı var. Bunu ne kadar vurgulasam az, inanın. Washington'daki en büyük firmalardan birindeki işimi bıraktım, Covington and Burling'ten ayrılıp altı haneli yıllık geliri terk ettim, çifte maaş hatta üç maaş ikramiyeyi teptim ki, bu parayla ailemin birçok sorununu çözebiliyordum. Ama istifa ettim çünkü tutkum burasıydı, Afrikaydı. Çünkü daha tatmin edici işler yapmak istiyordum. Çünkü burada lazımdım, anlatabiliyor muyum? Muhtelemen Harvard Hukuk diplomamla yaptığım onca iş için bir ödül kazanabilirim.
Çünkü gayet atılganım ve uğraşıp fırsatlar yaratıyorum. Orada olmanız ciddi bir ihtiyaç. Mesaimin çoğunu Enablis organizasyonu için avukatlık yaparak Güney Afrikalı girişimcileri destekleyerek geçiriyorum. Ve şimdi Doğu Afrika'ya gidiyoruz. oradakilere kredi ve öz sermaye sağlamanın yanında iş geliştirme hizmeti vereceğiz. Kenya'da da bir proje başlatarak Kenya milletvekillerinin performansını izleyeceğiz. Ortağım M, bir teknoloji sihirbazı, WordPress'i ele geçirdi. sadece sunucu maliyeti, ayda 20 dolar. Geri kalan her şey sevgi ve emekle yapılıyor. Tüm verileri oraya elle girdik. Böylece her bir milletvekilinin profiline ulaşabiliyor, parlementoda sordukları soruları görebiliyorsunuz. Ayrıca "yorum" işlevi de ekledik. burada insanlar milletvekillerine soru yöneltebiliyor. Kimi vekiller katkıda bulunuyor ve geri dönüp soruyu aktarıyor.
Bu girişimi başlatmamızın başlıca nedeni politikacılar hakkındaki şikayetlerden bıkmış olmamız. Bence talep olmadan kimse hesap vermez. Yani kalbinizdeki iyilik sayesinde güvenilir ve sorumluluk sahibi olmazsınız. Biz Afrikalılar, liderlerimizi zorlamaya başlamalıyız. Neler yapıyorlar? yani durduk yere değişecek halleri yok. Yeni politikalara ihtiyaç var, bunlar nereden geliyor? diye sormaya. Ayrıca bu siyasetçiler toplumumuzun bir yansıması. Sanki Afrikadaki hükümetleri Mars'lılar kurmuş gibi davranıyoruz. Oysa hepsi aramızdan doğuyor. Ve mesele de toplumumuzun beğenmediği liderler üretmesi. Peki bunu nasıl değştiririz? İşte Mzalendo bu umuttan doğdu. İnsanlar siyasileri sorumlu davranmaya bu yolla teşvik edebilir diye düşündük. Bundan sonra ne yapabiliriz? Ben fikirlerin gücüne inanırım. Bilgi paylaşımının gücüne...
Hepinizden ricam, buradan ayrıldıktan sonra bahsettiğimiz fikirleri yaymanız ve canlı tutmanız çünkü sahiden bir şeyleri değiştirebiliriz. Ayrıca lütfen bireye yatırımı hafife almayınız. Afrika'da var olması gerektiğini düşündüğüm birçok şey hakkında sohbetler ettim. Konuştuklarım söze "Tamam ama yardımlar olmazsa..." Bir liberal olarak yüreğim sızlıyor, ne yapabilirim? diye giriyor. Ben fikirlerimden bahsedince de "ooo! bunlar erişilmez hedefler" deniyor. "bana kredi kartıyla yapabileceğim bir iş ver" Yok, o kadar kolay değil. Bazen sadece bir bireye yatırım yapmak, mesela tanıştığınız ahbaplara, iş arkadaşlarına destek olmak özellikle Afrika'da muazzam bir değişim sağlayabilir. Çünkü Afrika'da birey genellikle sırtında bir sürü insanı taşır. Mesela Hukuk fakültesindeki ilk yılımda annem iflas etti, ona destek oldum. Kız kardeşim yüksekokula girmekte zorlanıyordu onun eğitim masraflarını karşıladım. Kuzenim, çok akıllı bir kızdır, okul ücretini karşılayamayınca taksitlerini ben ödedim.
AIDS'ten ölen bir başka kuzenim ardında bir öksüz bıraktı, ne yapacağımızı konuştuk. O şimdi benim en küçük kızkardeşim oldu. Bana sunulan imkanlar sayesinde bunca insanın elinden tutabildim. Dolayısıyla bireyi hafife almayın. Bir örnek. Bu adam hayatımı değiştirdi. Şu anda Vanderbilt'te üniversite hocası, Prof. Mitchell Seligson. Onun sayesinde Harvard Hukuk Fakültesinde girdim. Çünkü o, bireyi hafife almadı. Bir dersimize giriyordu ve ne kadar hevesli bir öğrenci olduğumu fark etti ki, bu ABD'de pek örneği görülen bir durum değil. çünkü burada herkes yılgın ve alaycı. Beni odasına çağırdı ve hangi konuda uzmanlaşmak istediğimi sordu. "Avukat olacağım" dedim. O da "neden?" diye şaşırdı "ABD'de artık yeni avukata ihtiyaç yok." fikrimi değiştirmeye çalıştı ama sonunda vazgeçti. Hukuk Fakültesine nasıl başvurulacağı hakkında en ufak fikrim yoktu. Dedi ki, ben uluslararası ilişkilerde doktora yaptım ama bakalım, araştıralım neler gerek, sana nasıl yardımcı olabilirim, bir bakalım.
Hukuk eğitimi için hangi okula gitmek istediğimi sorunca o zamanlar lisans için Pitts üniversitesinde okuyordum ve halimden gayet memnundum, çünkü şartları Kenya ile kıyaslıyordum. Pitt üniversitesinde okurum herhalde hukuk fakültesini, dedim. "Neden? Biliyorsun ki zekisin" dedi. "her türlü donanımın var." Buranın ucuz olduğunu ve Pittsburgh'u sevdiğimi söyledim. "Hukuk fakültesi seçerken ileri sürülecek en aptalca gerekçe" dedi. Beni kanatlarının altına aldı, cesaretlendirdi ve dedi ki, "Harvard'a girebilirsin, o derece iyisin. Tamam mı?" "Seni almazlarsa kendileri kaybeder." Ve bu fikri kafama işledi. Bu sadece bir canlandırma.
Burada böyle niceleriyle tanışabilirsiniz. Tek ihtiyacımız biraz cesaretlendirilmek. Tıpkı bir üst seviyeye tırmanırken sadece desteğe ihtiyacımın olması gibi. Sözlerimi gelecekte nasıl bir Afrika tasavvurumla bitireyim. Dün bir bey konuşmasında potansiyelimize erişmek amacıyla kıtamızı terk etmek zorunda kalmanın nasıl da onur kırıcı olduğundan bahsetti. Gelecek için umudum hem kendi kızımın hem Afrika'da bugün doğan tüm çocukların kendilerini gerçekleştirmek, yetiştirmek için gerekli her şeyi bulacakları terk etmek zorunda kalmayacakları bir Afrika'nın mümkün olması. İçinde doğdukları koşulların üstesinden gelme imkanı bulmalarını diliyorum. Siz Amerikalıların 'elde var bir' saydığı nedir, biliyor musunuz? Mesela Arkansas'ın ya da her neresiye, kırsal kesiminde, pek de iyi olmayan koşullar içinde doğmuşsanız çekip başka yere gidebilirsiniz doğum yeriniz sizin kimliğinizi belirlemez. Pek çok Afrikalı için bugün nerede dünyaya geldiği, hangi koşulların içine doğduğu, hayatının geri kalanını belirleyen temel etkendir. Görmeyi arzu ettiğim değişim, bizimle başlayacaktır. Afrikalılar olarak kıtamızın sorumluluğunu üstlenmemiz gerek. Teşekkür ederim.
(Alkışlar)