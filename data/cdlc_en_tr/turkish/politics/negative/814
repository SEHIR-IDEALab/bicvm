Tamam, ne çalacağımız hakkında hiçbir fikrim yok. Çalana kadar size ne olduğunu anlatamam. Konuşma öncesinde biraz müzik olacağını fark etmedim. Bu nedenle biraz önce duyduğum şeyle başlayacağım.
(Müzik)
(Alkış)
Tamam, öncelikle, gruba merhaba diyelim: Jamire Williams davulda, (Alkış) Kontrbasta Burniss Travis, (Alkış) ve piyanoda Christian Sands.
(Alkış)
Bizim deyimimizle, sahne inanılmaz bir yerdir. Gerçekten çok kutsaldır. Ve onu kutsal kılan şeylerden biri gelecek ya da geçmiş hakkında düşünme fırsatınızın olmamasıdır. Burada, bu anda gerçekten canlı hissedersiniz. Sahneye adım attığınızda verilen birçok karar vardır. Hangi notada çalacağımıza dair bir fikrimiz yoktu. Ortasında, biraz "Titi Boom" adlı bir şarkıya daldık. Ama bu gerçekleşebilirdi -- belki de gerçekleşmeyebilirdi. Herkes dinliyor. Biz yanıt veriyoruz. Tasarlanmış fikirlere vaktiniz yok.
Hata kavramı şöyle işliyor: Bir jazz müzisyeninin bakış açısından, bir başkasının hatası hakkında konuşmak daha kolay. Ben sahnedeyken, bir hatayı algılama tarzım -- öncelikle, onu aslında bir hata olarak görmüyoruz. Tek hata, benim bir başkasının yaptığı şeyi algıyamamamda yatıyor. Cazda her "hata" bir fırsattır. Bu nedenle tuhaf bir notayı tarif etmek bile zor.
Örneğin, eğer şuna benzer bir renkte çalarsam, bir palette çalıyormuşuz gibi... (Müzik) Eğer Christian bir nota çalarsa... FA, mesela... (Müzik) Bakın, bunlar renk paletinde tamamen doğru. Eğer Mİ çalarsan. Bakın, bunların hepsi boyadığımız bu genel duygusal paletin içinde yatıyor. Ama eğer FA diyez çalarsan, (Ses uyumsuzluğu) çoğu insanın kulakları bunu bir hata olarak algılar.
Size göstereceğim, sadece bir dakika çalacağız. Ve bu palette çalacağız. Ve bir noktada, Christian bu notayı dahil edecek. Ve biz buna tepki vermeyeceğiz. Aynı notayı ikinci kez dahil edecek ve sonra ben durup, biraz konuşacağım. Bu palette çaldığımızda ne olacak bakalım.
(Müzik)
Kavramsal olarak bazıları bunu bir hata olarak görebilir. Bunun bir hata olduğunu sadece notaya tepki vermediğimiz zaman söylerim. Bu kaçırılan bir fırsattı. Tahmin edilemez bir durum. Bu paleti tekrar boyayalım. Onu çalacak. Nasıl tepki vereceğimizi bilmiyorum, ama birşey değişecek. Onun fikirlerini ya kabul edeceğiz, ya da etmeyeceğiz.
(Müzik)
Duyduğunuz gibi, bu notayı çaldı. Neticede ondan bir melodi yarattım. Bu kez davuldaki doku değişti. Benim yanıtıma karşı biraz daha ritmik, biraz daha şiddetli bir yanıt oldu. Yani hata yoktur. Tek hata eğer ben farkında olmazsam, eğer hiçbir müzisyen farkında değilse ve fikri dahil edecek kadar diğer grup üyelerini benimsemiyorsa ve yaratıcılığa izin vermezsek, gerçekleşir.
Caz, bu sahne kesinlikle hayret verici. Gerçekten arındıran bir deneyim. Ve biliyorum ki bunu hafife almıyoruz dediğimde hepimizin adına konuşuyorum. Biliyoruz ki sahneye çıkıp, müzik yapabilmek bir nimet. Peki bütün bunlar mali davranış ile nasıl bağlantılı? Biz caz müzisyenleriyiz, bu nedenle klişeleşmiş bir şekilde para ile aramız çok iyi değil.
(Kahkahalar)
Neyse, sadece nasıl üstesinden geldiğimizi biraz anlatmak istedim. Ve diğer dinamiği de bizim cazda mikro yönetim yapmıyor olmamız. Yapan bazı insanlar var. Ama onun yaptığı şey aslında sanatsal olasılıkları kısıtlamak olur. Eğer gelip, gruba bu şekilde çalmayı istediğimi ve müziğin bu yönde gitmesini istediğimi dikte edersem, ve doğrudan girersem... hazır, sadece biraz çalalım. Bir, iki, bir, iki, üç, dört. (Müzik) Biraz karmakarışık çünkü fikirlerimi zorluyorum. Onlara, "Benimle bu tarafa gelin," diyorum.
Eğer gerçekten müziğin oraya gitmesini istiyorsam, benim için bunu yapmanın en iyi yolu dinlemek. Bu bir dinleme bilimi. Ne yapabileceğimden çok ne algılayabileceğim ile alakalı. Eğer müziğin belli bir şiddet seviyesine ulaşmasını istiyorsam, benim için ilk adım sabırlı olmak, neler olup bittiğini dinlemek ve etrafımda gerçekleşenden birşey çıkarmak. Bunu yaptığınızda, diğer müzisyenleri motive ediyor ve canlandırıyorsunuz ve size daha fazlasını veriyorlar ve gitgide birşey oluşuyor. İzleyin. Bir, iki ve bir, iki, üç, dört.
(Müzik)
Fikirler çıkardığım zaman tamamiyle farklı bir deneyim oluyor. Çok daha doğal. Çok daha nüanslı. Kendi bakışımı ya da ona benzer birşeyi zorlamak ile alakalı değil. O anda burada olmak, birbirini kabul etmek ve yaratıcılığın yükselmesine izin vermek ile alakalı.
Teşekkürler.
(Alkışlar)