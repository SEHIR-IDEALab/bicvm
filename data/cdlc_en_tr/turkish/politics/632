İki hafta önce eşim Katya ile beraber mutfakta oturuyorduk ve bugün size anlatacağım konu hakkında konuşuyorduk. 11 yaşında bir oğlumuz var, adı Lincoln. O da bizimle aynı masada oturuyor ve matematik ödevini yapıyordu. Katya ile konuşurken bir ara verdiğimde Lincoln'e baktım ve bir anda bir müvekkilimin anısı ile beynimden vurulmuşa döndüm.
Müvekkilim Will isminde bir adamdı. Kendisi Kuzey Teksas'tandı. Babasını hiç tanıyamamıştı, çünkü babası annesi ona hamile iken çekip gitmişti. Ve bu sayede o yalnız bir anne ile büyütüldü ki bu normalde bir sorun oluşturmayabilirdi. Yalnız bu tek ebeveyn paranoyak bir şizofrendi ve Will beş yaşındayken onu bir kasap bıçağıyla öldürmeye çalışmıştı.
Anne yetkililer tarafından bir psikiyatri hastanesine yerleştirildi ve sonraki birkaç sene Will kendisinden daha büyük olan ağabeyi ile yaşadı ta ki ağabeyi kendini kalbinden vurarak intihar edene kadar. Bu olaydan sonra Will bir aileden diğerine gezip durdu 9 yaşına geldiğinde aslında kendi başına yaşıyordu.
O sabah Katya ve Lincoln ile otururken oğluma baktım, ve fark ettim ki, müvekkilim Will aslında onun yaşındaydı ve iki senedir kendi başının çaresine bakıyordu. Will sonunda bir çeteye katıldı ve pek çok ciddi suç işledi hatta bunlardan en ciddisi korkunç, trajik bir cinayetti. En sonunda ise bu suçuna ceza olarak Will idam edildi.
Ama ben bugün ölüm cezası hakkında konuşmak istemiyorum. Kesinlikle müvekkilimin öldürülmemesi gerektiğini düşünüyorum fakat onun yerine bugün yapmak istediğim ölüm cezası hakkında hiç konuşulmayanları konuşmak, bunu da tartışmalara kesinlikle yol açmayacak şekilde yapacağım.
Bunun mümkün olduğunu düşünüyorum çünkü ölüm cezası tartışmalarında bir nokta vardır ve muhtemelen en önemli noktadır ki bu noktada herkes aynı fikirdedir, en tutkulu idam cezası savunucuları ve en çok düşüncelerini dile getiren köleliğin kaldırılması yanlıları bile aynı şeyleri düşünürler. Benim keşfetmek istediğim bu nokta.
Bunu yapmadan önce, size birkaç dakika boyunca bir ölüm cezası davasının nasıl çözüldüğünü anlatmak ve sonrasında bir idam cezası avukatı olarak yüzden fazla vakanın bu şekilde çözülmesini izleyerek geçirdiğim 20 yıl içerisinde öğrendiğim iki dersten bahsetmek istiyorum.
Bir idam vakasını dört bölümü olan bir hikaye olarak da düşünebilirsiniz. Her vakanın ilk bölümü hepsinde hemen hemen aynıdır ve trajiktir. Masum bir insanın cinayeti ile başlar ve katilin suçunun kanıtlanıp ölümüne karar verildiği bir mahkeme ile devam eder ve bu ölüm cezasın eninde sonunda eyalet temyiz mahkemesi tarafından da onaylanır.
İkinci bölüm eyalet mahkemeleri önüne çıkarılma olarak da bilinen karışık bir yasal süreçten oluşur. Üçüncü bölüm ise daha da karışıktır ve federal yargı önüne çıkarma süreci olarak bilinir. Ve dördüncü bölüm pek çok olasılığın olduğu bir bölümdür. Avukatlar özel af talebinde bulunabilirler, hatta daha karmaşık davalar açabilirler, ya da hiçbir şey yapmayabilirler. Ama son bölüm her zaman bir infaz ile sonlanır.
20 yıldan fazla zaman önce, idam cezası mahkumlarını temsil etmeye başladığım zaman, ölüm hücrelerindeki insanların hikayenin ikinci veya dördüncü bölümlerinde bir avukat tutma hakları yoktu. Kendi başlarınalardı. Aslında, hikayenin üçüncü bölümünde bir avukat tutma hakkını 1980'lerin sonuna kadar elde edemediler. Ölüm cezası mahkumlarının yasal süreçlerini halletmeleri için tek yapmaları gereken gönüllü avukatlara güvenmekti. Problem, bu konularda çalışmak isteyen ve yeterli uzmanlığa sahip avukatların idam mahkumlarından çok daha az sayıda olmasıydı.
Kaçınılmaz olarak avukatlar hali hazırda dördüncü bölümde olan vakalara sürükleniyordu, ki bu son derece mantıklıydı. Bunlar en acil olan vakalardı çünkü buralardaki mahkum infaza en yakın olanlardı. Bu avukatlardan bazıları başarılıydı, müvekkilleri için yeni duruşma hakları alabildiler. Diğerleri müvekkillerinin yaşam sürelerini uzatmayı başarabildi, bazen yıllarca, bazen sadece birkaç ay.
Ama asla gerçekleşmeyen bir şey vardı, Teksas'ın yıllık infaz sayılarında hiçbir zaman sürekli bir azalma gözlenmedi. Aslında, bu grafikten görebileceğiniz üzere Teksas infaz araçları orta ve geç 90'larda etkili olmaya başladıktan sonra sadece birkaç yıl boyunca yıllık infaz sayısı 20'nin altına düştü.
Teksas'ta sıradan bir yıl sırasında ayda ortalama iki insan infaz ediliyordu. Bazı yıllarda Teksas'ta yaklaşık 40 kişiyi infaz ettik ve bu sayı geçtiğimiz 15 yıl içerisinde önemli bir düşüş göstermedi. Ve hala, her yıl yaklaşık aynı sayıda insanı öldürmeye devam ederken, ölüme mahkum olan insanların sayısı yıllık bazda hızlı bir şekilde azalıyor.
Sonuç olarak şöyle bir paradoks var, Yıllık infaz sayısı yüksek kalırken yeni infaz cezalarının sayısı azalıyor. Peki bunun nedeni ne? Öldürme vakalarının sayısındaki azalışa bağlanamaz çünkü o oran grafikteki kırmızı hat kadar hızlı bir şekilde azalmamıştı. Onun yerine, aslında olan jürinin gittikçe artan sayıda insanı ölüm odasına göndermek yerine, şartlı tahliye şansı olmadan ömür boyu hapse mahkum etmesiydi.
Bu niye olmuştu? İdam cezasına olan desteğin azalması yüzünden olmamıştı. İdam cezası karşıtları Teksas'taki oranların tarihteki en düşük seviye olması ile teselli buluyorlardı. Teksas tarihindeki en düşük oranın ne anlama geldiğini biliyor musunuz? Anlamı, düşük yüzde 60'lık kısımda olması. Şu an bu oran 1980'lerin ortalarına kıyasla oldukça iyi, ki o zaman oran yüzde 80'in üzerindeydi, ama idam sayısındaki azalış ve şartlı tahsiye olmaksızın ömür boyu hapis arasındaki yakınlığı idam cezasına olan desteğin azalmasıyla açıklayamayız, çünkü insanlar hâlâ idam cezasını destekliyor.
Bu fenomene yol açan ne oldu? Olan idam mahkumlarını temsil eden avukatların ilgilerini ölüm cezası hikayesinin daha önceki bölümlerine çevirmeleri oldu.
Yani 25 yıl önce onlar dördüncü bölüme odaklanmışlardı. Ve onlar 1980'lerin sonunda, 25 yılda, dördüncü bölümden üçüncü bölüme geçtiler. Üçüncü bölümden ikinci bölüme ise 90'ların ortalarında bir geçiş oldu ve 1990'ın ortalarından sonlarına doğru olan zamanda ise hikayenin ilk bölümüne odaklanmaya başladılar:
Şu an idam cezalarındaki azalış ve ömür boyu hapislerdeki artışın iyi mi kötü mü olduğunu düşünüyor olabilirsiniz. Bununla ilgili bir konuşmayı bugün yapmak istemiyorum. Size anlatmak istediğim tek şey, bunun oluş sebebinin idam cezası avukatlarının anladığı şu gerçek: bir vakaya ne kadar erken müdahale ederseniz müvekkilinizin hayatını kurtarma şansınız o kadar artar. Bu benim ilk öğrendiğim şey.
İkinci öğrendiğim ise: Müvekkilim Will bu kurala bir istisna oluşturmuyordu; o aslında kuralın kendisiydi. Bazen derim ki, bana bir idam mahkumunun ismini söylerseniz içinde bulunduğu durumu bilmesem, onunla hiç tanışmamış olsam bile size onun biyografisini yazabilirim. Ve her 10 biyagrafinin sekizinde bu biyografinin detayları aşağı yukarı aynı olacaktır.
Bunun nedeni, ölümü bekleyen insanların yüzde 80'inin Will'de olduğu gibi kötü bir aile düzeninden gelmesi. Ölümü bekleyen insanların yüzde 80'i çocuk adalet sistemine maruz kalmıştır. İşte bu da benim öğrendiğim ikinci derstir.
Tam şu an, herkesin anlaşacağı bir dönüm noktasındayız. Bu odadaki insanlar Will'in idam edilip edilmemesi gerektiği konusunda anlaşamayabilir, ama bence herkes bu hikayenin en iyi versiyonunun hiçbir öldürme vakasının olmadığı bir versiyonu olduğu konusunda hemfikir olacaktır. Bunu nasıl yapıyoruz?
Oğlum Lincoln, iki hafta önce o matematik sorusu üzerinde çalışırken o problem çok büyük, devasa bir problemdi. Ve o, devasa bir problemin çözümünün bazen onu daha küçük parçalara bölmekte yattığını öğreniyordu. Bu bizim pek çok problem karşısında yaptığımız şeydir - matematik veya fizikte, hatta bazen sosyal politikalar da bile - onları daha küçük, daha kolay yönetilebilir problemlere çeviririz. Ama arada bir Dwight Eisenhower'ın dediği gibi bazı problemleri çözmenin yolu onu büyütmekten geçer.
Bu problemi çözüş şeklimiz idam cezası konusunu büyütmekten geçiyor. Bunu kabul etmemiz gerekir. İdam cezası hikayesinin dört bölümüne sahibiz, ama daha öykü başlamadan önce neler oluyor? Bir katilin yaşamına o katil olmadan nasıl müdahale edebiliriz? O insanın yolunu değiştirmek için sahip olduğumuz seçenekler nelerdir ki, bu herkesin - idam cezasını savunanların ve eleştirenlerin- hala kötü bir sonuç olduğunu düşündüğü sonuca, masum bir insanın öldürülmesine, yol açmasın?
Bildiğiniz gibi, bazen insanlar bir şeyin uzay bilimi olmadığını söylerler. Bununla kastettikleri, uzay biliminin çok karmaşık olduğu ve konuşulan problemin ona kıyasla çok daha basit olduğudur. İşte bu uzay bilimi; bir roket tarafından ortaya çıkan tepkinin matematiksel ifadesidir. Bizim bugün konuştuğumuz konu ise, en az onun kadar karmaşıktır. Üzerinde durduğumuz mesele bir uzay bilimidir.
Müvekkilim Will ve ölümü bekleyen insanların yüzde 80'i hayatlarında ölüm hikayesinin 4 bölümünden önce gelen 5 bölüme sahiptir. Ben bu beş bölümü bir müdahale olarak görüyorum, onların hayatlarında halkın müdahale edebileceği ve üzerindeki bulundukları yolu değiştirebilecekleri bu sayede hepimizin - idamı savunan ve eleştirenlerin- kötü sayacakları sonucu etkileyeceğini düşünüyorum.
Bu beş bölümün her biri sırasında: annesi ona hamileyken; erken çocukluk yıllarında; ilkokuldayken; ortaokul ve lisedeyken; ve çocuk adalet sistemindeyken - her beş bölüm boyunca halkın yapabileceği pek çok şey vardı. Aslında, sadece bu beş bölümde halkın yapabileceği beş değişik müdahale tipinin olduğunu hayal edebilirsek ve bunları istediğimiz şekilde birleştirip karıştırabileceğimizi, 3000 - hatta 3000'den fazla- olası stratejinin olduğunu ve bunları Will gibi çocukların yolunu değiştirmek için kullanabileceğimizi anlayabiliriz.
Sonuç olarak, ben bugün burada elimde bir çözümle durmuyorum. Ama şunu söyleyebilirim ki, hala öğrenmemiz gereken çok şey olduğu gerçeği şu an hiçbir şey bilmediğimiz anlamına gelmiyor. Diğer eyaletlerdeki deneyimler sayesinde biliyoruz ki, müdahalenin pek çok yolu var, Teksas'ta ve bu yolları kullanmayan diğer eyaletlerde kullanılabilecek, sonucunda da kötü olduğunu düşündüğümüz sonucu değiştirebilecek.
Sadece birkaç tanesinden bahsedeceğim. Yasal sistemde bir reforma gidilmesi gerektiğinden konuşmayacağım. Bu muhtemelen bir oda dolusu avukat ve hakimlerle konuşulması gereken bir konu. Bunun yerine, hepimizin katkıda bulunabileceği birkaç müdahale yöntemini anlatacağım, çünkü bunlar yasa yapıcıların, vergi ödeyenlerin ve vatandaşların şu an ne yapıyor olmamız ve paramızı nasıl harcıyor olmamız gerektiği konusunda anlaşabilecekleri noktalar.
Ekonomik yönden dezavantajlı ve sorunlu çocuklara erken çocukluklarında bakım sağlayabilir ve bunu ücretsiz yapabiliriz. Bu sayede Will gibi çocukların hayatlarını etkilemiş oluruz. Bunu yapan başka eyaletler var ama biz yapmıyoruz.
Ortaokul ve lisede hatta ekonomik ve diğer türlü dezavantajlı çocukları, özellikle çocuk adalet sistemine maruz kalmış olanları, destekleyen K-5 okullarında özel eğitim sağlıyor olabilirdik. Bunu yapan bir avuç dolusu eyalet var, ama Teksas onlardan biri değil.
Yapabileceğimiz diğer bir şey, tabi ki diğer pek çok şeyin yanında, bahsedeceğim ve yapıyor olabileceğimiz diğer bir şey, bugün söyleyeceğim tek tartışmaya yol açabilecek şey olacak. Çok daha agresif bir şekilde tehlikeli gördüğümüz düzene sahip evlere müdahale ederek anneleri kasap bıçağıyla onları öldürmekle tehdit etmeden çocukları oradan çıkarmak. Eğer bunu yapacaksak, onları koyacak bir yere ihtiyacımız olacak.
Bunların hepsini yapsak bile, bazı çocuklar çatlaklardan içeri düşecek ve katil olmadan hemen önceki bölüme geçecekler ve çocuk adalet sistemine dahil olacaklar. Bu duruma gelmiş bile olsa, aslında çok geç değil. Hala onları değiştirecek fırsatımız var, tabi ki onları cezalandırmak yerine değiştirmeyi düşünüyorsak.
Kuzeydoğu'da iki profesör var - biri Yale diğer Maryland'de - çocuk hapishanesinin hemen yanında bir okul açtılar. Çocuklar hapishanedeler fakat sabah sekizden akşam dörde kadar okula gidiyorlar. Bakıldığında lojistik olarak zor görünüyordu. Bir hapishanenin içinde eğitim verebilecek öğretmenler bulmaları, okulda çalışanları ve hapishane yetkililerini kesin bir çizgiyle ayırmaları, ve en ürkütücü olarak yeni bir müfredat yaratmaları gerekiyordu, niye biliyor musunuz? Çünkü insanlar hapishaneye bir okul dönemi bazında girip çıkmıyorlar. Ama tüm bunları yaptılar.
Şimdi, tüm bu anlattıklarımın ortak noktası ne? Bu ortak nokta şu ki, hepsi para gerektiriyor. Aranızdakilerin bazıları eski yağ filtresi reklamındaki adamı hatırlayacak kadar yaşlı olabilir. O, "Bana şu an ödeyebilirsiniz ya da daha sonra ödeyebilirsiniz" derdi. Bizim idam cezası sisteminde yaptığımız şey, daha sonra ödemek.
Ama sorun şu ki, o erken bölümlerde ekonomik olarak veya başka yönden dezavantajlı çocukların hayatına müdahale için harcadığımız her 15 000 dolar, yol boyunca suçla ilişkili masraflardan 80 000 dolar kar etmemiz anlamına geliyor. Ahlaki olarak aynı fikirde olmasanız bile, bunu yapmamız en azından ekonomik olarak oldukça mantıklı.
Size Will ile yaptığım son görüşmeyi anlatmak istiyorum. Onun idam edileceği gündü, ve sadece muhabbet ediyorduk. Onun için yapılacak hiçbir şey kalmamıştı. Ve onun hayatı hakkında konuşuyorduk. Anlattığı ilk şey babası hakkındaydı, çok az tanıdığı, ölmüş olan ve hemen sonra ise annesi geldi, tanıdığı ve hala hayatta olan.
Ona dedim ki, "Bu hikayeyi biliyorum. Kayıtlarını okudum. Seni öldürmeye çalıştığını biliyorum." "Ama hep merak ettiğim şey, bunu hala hatırlayıp hatırlamadığın." dedim. "Ben beş yaşındayken başıma gelenleri hatırlamıyorum. Belki sadece başkasının sana söylediğini hatırlıyorsundur" dedim.
Bana baktı ve öne doğru eğildi, dedi ki, "Profesör," - beni 12 yıldır tanımasına rağmen bana hala Profesör diyordu - "Profesör, bunu lütfen yanlış anlamayın ama anneniz sizden daha büyük görünen bir kasap bıçağını eline aldığında, ve bağırarak sizi öldüreceğini söyleyerek sizi kovaladığında, ve kendinizi banyoya kitleyip kapıya dayanarak polis gelene kadar yardım için bağırdığınızda" bana baktı ve dedi ki, "işte bu unutamayacağınız bir şeydir."
Umuyorum ki, şunu asla unutmazsınız: Bu sabah buraya gelmenizden öğle arası vermemize kadar geçen süre Birleşik Devletler'de dört adet cinayet olacak. Bu cinayetleri işleyen kişileri cezalandırmak için çok büyük paralar harcayacağız, ve bu makul karşılanacak, çünkü kötü şeyler yapanları cezalandırmalıyız. Ama bu suçların üçü önlenebilir.
Eğer büyük resme bakar ve dikkatimizi daha erken bölümlere verirsek, ölüm cezası hikayesinin ilk cümlesini asla yazmak zorunda kalmayız. Teşekkürler. (Alkış)