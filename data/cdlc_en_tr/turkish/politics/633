Aşağı yukarı 16 yaşındayken yaz tatili boyunca evde kanalları gezip HBO'da izlenecek bir film aradığımı hatırlıyorum. Kaçınız "Ferris Bueller's Day Off" filmini hatırlıyor? Ah evet , harika bir filmdi, değil mi? -- Ekranda Matthew Broderich'i gördüm ve "Güzel! Ferris Bueller. Bunu izleyeceğim!" diye düşündüm. O Ferris Bueller değildi. Ve affet beni Matthew Broderick, Ferris Bueller dışında da filmler çektiğini biliyorum ama ben seni hep öyle hatırlayacağım, Ferris olarak. Fakat o zaman Ferrisvari şeyler yapmıyordun, gay şeyler yapıyordun.
"Torch Song Triology" adlı bir filmde oynuyordu. Ve "Torch Song Triology" sevgiyi arayan bir kantocu hakkında bir oyunu anlatıyordu. Sevgi ve saygı -- tüm film bunun üzerineydi.
Filmi izlerken fark ettim ki, beni anlatıyorlardı. Kantocu kısmı değil de -- saçımı kimse için kesmiyorum -- gay kısmı için. Sevgi ve saygıyı aramak ve dünyadaki yerini bulmaya çalışmak hakkındaki kısım. Ve işte filmi izlerken, beni gözyaşlarına boğan bu etkileyici sahneyi gördüm, ve geçtiğimiz 25 yıl boyunca hiç aklımdan çıkmadı. Ana karakterden bir alıntı var, Arnold kim olduğu ve yaşadığı hayat hakkında annesiyle konuşuyor.
" Bir şey daha var, anlaman gereken bir şeycik daha. Kendi kendime dikiş dikmeyi, tesisatı tamir etmeyi, mobilya kurmayı öğrendim. Gerektiğine kendi sırtımı bile sıvazlayabiliyorum, yani kimseden bir şey istememe gerek yok. Sevgi ve saygı dışında kimseden almam gereken bir şey yok. Ve bu iki şeyi bana veremeyen hiç bir insanın hayatımda yeri yok."
O sahneyi dünmüş gibi hatırlıyorum; 16 yaşındaydım, gözyaşları içindeydim ve hâlâ cinsel kimliğimi açıklamamıştım. Ve sevgi için savaşan bu iki insana bakıyordum, Ferris Bueller ve daha önce hiç görmediğim bir adam. Sonunda hayatımda cinsel eğilimimi açıklayıp kim olduğumu kabul ettiğim bir evreye geldiğimde, dürüst olmak gerekirse çok da mutluydum. Gay olmaktan mutluluk duyuyordum ki sanırım bu böyle olmalı çünkü gay aynı zamanda mutlu demek. Ve etrafta benim kadar "gay" olmayan pek çok insan olduğunu fark ettim -- mutlu anlamında gay, aynı cinsiyete ilgi duyma anlamında değil. Ve hatta kim olduğum hakkında ve gay yaşam tarzı konusunda çokça nefret, öfke, çok fazla hayal kırıklığı ve korku olduğunu duydum.
Şimdi, burada "gay yaşam tarzı"nın ne olduğunu çözmeye çalışıyorum. -- "gay yaşam tarzı", ve bu sözcüğü defalarca duydum: yaşam tarzı, yaşam tarzı, yaşam tarzı. Hatta politikacıların bile gay yaşam tarzının uygarlık için terörden daha büyük bir tehdit olduğunu söylediklerini duydum. İşte o zaman korktum. Çünkü düşündüm de, eğer ben gaysem ve uygarlığı yok edecek bir şey yapıyorsam, ne olduğunu bulmam ve o şeyi yapmayı derhal bırakmam gerekiyordu. (Kahkahalar)
Ve böylece, hayatımı inceledim, iyice inceledim ve bazı çok rahatsız edici şeyler gördüm. (Kahkahalar) Ve yapmakta olduğum bu çök kötü şeyleri burada paylaşmak istiyorum, sabahtan başlayalım. Kahve içiyorum. Sadece ben değil, diğer gay insanların da kahve içtiğini biliyorum. Trafikte sıkışıyorum -- kötü, kötü trafik. Bazen havaalanı sıralarında da sıkışıyorum.
Etrafa bakıyorum ve diyorum ki "Aman Tanrım, ne kadar çok gay var! Hepimiz bu havaalanı sırasında takıldık kaldık. Bu upuzun sıralar uçağa binmeye çalışıyor! Aman Tanrım, yaşadığım bu hayat tarzı çok kötü!"
Temizlik yapıyorum. Bu oğlumun odasının bir fotoğrafı değil, onunki daha dağınık. Ve ayrıca 15 yaşında bir çocuğum olduğu için tek yaptığım şey yemek pişirmek, yemek pişirmek ve yemek pişirmek. Ergenlik çağında çocuğu olan var mı ? Bu insanlar için tek yaptığımız yemek pişirmek -- bir gecede iki, üç, dört kere akşam yemeği yiyorlar -- çok saçma! İşte bu gay yaşam tarzı.
Ve yemek pişirmeyi, temizlik yapmayı, kuyrukta beklemeyi, trafikte sıkışmayı bitirdiğim zamanlar, partnerim ve ben, bir araya geliyoruz ve çılgınca eğlenmeye karar veriyoruz. (Kahkahalar) Genelde American Idol'da kimin elendiği açıklanmadan yatakta oluyoruz. Sabah kalkıp kimin hâlâ yarışmada kaldığını öğrenmemiz gerekiyor çünkü akşamları kimin elenmediğini öğrenmek için bekleyemeyecek kadar yorgun oluyoruz. İşte bu über süper kötü gay yaşam tarzı. Heteroseksüel canını seven kaçsın. (Alkışlar)
Partnerim Steve ve ben ilk çıkmaya başladığımızda bana penguenler hakkında bir öykü anlattı. Ve başta bununla nereye varmaya çalıştığını anlamamıştım. Bunu benimle paylaşırken biraz tedirgindi ama bana bir penguen hayatının gei kalanını birlikte geçirmek istediği eşini bulduğunda bunu bir çakıl taşı ile ifade ettiğini söyledi -- mükemmel bir çakıl taşı ile. Ve ardından cebine uzandı ve bir çakıl taşı çıkardı. Çakıl taşına baktım ve bunun gerçekten havalı olduğunu düşündüm.
Ardından bana "hayatımın geri kalanını seninle geçirmek istiyorum." dedi.
Bu taşı ne zaman tedirgin olacağım bir şey yapsam takıyorum mesela, bilmiyorum, bir TEDx konuşması gibi. Bu taşı partnerimden uzun bir süre ayrı kalmak zorunda kaldığımda takıyorum. Ve bazen de sadece öylesine taktığım oluyor.
Burada kaç kişi aşık? Hiç aşık olan var mı içinizde? Gay olabilirsiniz. (Kahkahalar) Çünkü ben aşığım ve öyle görünüyor ki bu sizi hakkında uyardığım gay yaşam tarzının bir parçası. (Alkışlar.) Eşinize söylemek isteyebilirsiniz. Ki eğer onlar da aşıksa gay olabilirler. Kaçınız bekar? Aramızda bekarlar var mı? Siz de gay olabilirsiniz! Çünkü bekar olan pek çok gay tanıyorum. Bu gerçekten korkutucu, bu gay yaşam tarzı şeyi; über süper kötü ve bitmek bilmiyor! Gidiyor, gidiyor ve önüne çıkanı kendine katıyor!
Oldukça aptalca, değil mi? Ve bu yüzden sonunda Başkan Obama'nın çıkıp (Alkışlar) desteklediğini -- (Alkışlar) gay evliliğin eşitliğini desteklediğini söylemesini duyduğum için mutluyum. Ülkemizin tarihinde muhteşem bir gün; gezegenimizin tarihinde muhteşem bir gün. Bütün bunlara, önce kendine, sonra dünyanın geri kalanına karşı çıkıp "yeter artık" diyebilen gerçek bir başkanımız olması harika. Bu muhteşem.
Fakat kendisi kısa süre önce bunu belirttiğinden beri beni rahatsız eden bir şeyler var. O da şu ki, bu iş açıkça, "gay ajendasındaki (planındaki)" gay aktivistlerin eylemlerinin ürünü. Bu beni rahatsız etti çünkü, uzun süredir gay olduğumu açık açık söylüyorum. Her türlü eylemde bulundum, para toplama işinde bulundum, bu konu hakkında yazılar yazdım ve fakat bir türlü şu "gay ajandası"nın bir kopyası elime ulaşmadı. (Kahkahalar) Aidatlarımı zamanında ödedim. (Kahkahalar) Gay gururu geçit törenlerinde elimde bayraklarla yürüdüm, ve fakat şu "gay ajandası"nı (planını) bir türlü göremedim. Bu çok, çok gıcık bir şey ve dışlandığımı hissediyordum. Sanki yeteri kadar gay değilmişim gibi.
Ama sonra harika bir şey oldu: Alışveriş yapıyordum, her zamanki gibi, ve "gay ajandası"nın bir kopyasına denk geldim.
Ve kendi kendime dedim ki: "LZ, uzun zamandır, bunun dışında tutuldun. Ve bir kalabalığın önüne çıktığında, bu haberi paylaşacaksın. "Gay ajandası"nı olabildiğince yayacaksın ki başka hiç kimse "gay ajandası"nın ne olduğu konusunda merak içinde kalmasın. Ne yapıyor bu gayler ? Ne istiyorlar?
Lafı fazla uzatmadan, size göstermek istiyorum, bayanlar baylar -- şimdi dikkatli olun, çünkü bu şeytani -- bir kopya, "gay ajandası"nın orijinal kopyası. (Müzik) "Gay ajandası", millet! (Alkışlar) İşte burada! İyice incelediniz mi? "Gay ajandası".
Bazılarınız buna, Amerika Birleşik Devletleri Anayasası diyebilir, siz de mi öyle diyorsunuz? A.B.D Anayasası "gay ajandası" oluyor. Bu gayler, benim gibi insanlar, insan gibi muamele görmek istiyor. Ve bunun tamamı yazıya dökülmüş. Bunu gördüğümde aklım başımdan gitti. Bir dakika, bu mu gay ajandası (amacı) ya, dedim. Neden sadece anayasa olduğunu söylemediniz de neyden bahsettiğinizi bileyim ? O zaman bu kadar kafam karışmış olmazdı.Bu kadar üzgün olmazdım. Ama işte burada. "Gay ajandası". Heteroseksüel canını seven kaçsın.
Resimde taranmamış olan tüm A.B.D eyaletlerinde gay, lezbiyen, biseksüel ya da transeksüel insanların sırf gay, lezbiyen, biseksüel ya da transeksüel oldukları için evlerinden atılabileceğini biliyor muydunuz? Bir ev sahibinin onları evden atmak için sahip olması gereken tek sebep bu çünkü GLBT bireyleri ayrımcılığa karşı korumak için bir kanun yok. Resimde taranmamış olan tüm A.B.D eyaletlerinde gay, lezbiyen, biseksüel veya transeksüel olduğunuz için işten kovulabileceğinizi biliyor muyduz? Yaptığınız işin kalitesine göre değil, orada ne kadar süre çalıştığınıza göre değil, kötü kokup kokmadığınıza göre bile değil, bu sadece gay, lezbiyen, biseksüel veya transeksüel olduğunuz içindir. Tüm bunlar A.B.D Anayasası olarak da bilinen "gay ajandası"na rağmen oluyor. Özellikle, bu küçük anayasa değişikliği:
"Hiç bir eyalet Amerika Birleşik Devletleri vatandaşlarının dokunulmazlıklarını ya da ayrıcalıklarını kısıtlayacak bir yasayı yürürlüğe koyamaz.
Sana bakıyorum, Kuzey Carolina. Ama sen A.B.D Anayasası'na bakmıyorsun. Gay ajandası (amacı) bu: eşitlik. Özel haklar değil, hâli hazırda bu insanlar -- ki seçkin bir grup da diyebilirsiniz -- tarafından yazıya dökülmüş haklar. Eğitimli, iyi giyinen, (Kahkahalar) Bazıları giyim zevklerini sorgulayabilir tabii. (Kahkahalar) En nihayetinde, kurucu atalarımız, değil mi? Anayasayı --ya da isterseniz gay ajandası deyin -- yazarken ne yaptıkların bilen insanlar. Ve tüm bunlar onların yaptıklarına rağmen oluyor.
Size gay ajandasını sunmamın gerekli olduğunu hissetmemin sebebi bu. Çünkü düşündüm ki eğer bunu komik bir hale getirirsem, kendinizi o kadar da tehdit altında hissetmezdiniz. Düşündüm ki eğer bunu biraz riayetsizce yaparsam, o kadar da ciddiye almazdınız. Ama haritayı gördüğünüzde, ve Michigan eyaletini görüyorsunuz -- Birini gay, lezbiyen, biseksüel ya da transeksüel olduğu için kovmanın yasal olduğunu, birini gay, lezbiyen, biseksüel ya da transeksüel olduğu için evinden atmanın yasal olduğunu görüyorsunuz. Ve ardından evlilik eşitliği ile ilgili bu konuşmanın aslında birinin haklarının elinden alınması ile ilgili değil, zaten sahip olunması gereken hakları hakları kabul etmekle ilgili olduğunun farkına varıyorsunuz. Ve biz zaten üstünde anlaşmış olduğumuz, zaten sahip olmuş olmamız gereken hakları yürürlüğe sokmak için uğraşıyoruz. İşlerini kaybetme korkusu ile yaşayan, bu sebeple gerçekte kim olduklarını burada, evlerinde bile kimseye göstermeden yaşayan insanlar var. Bu sadece Kuzey Carolina'yla ilgili bir şey değil. Haritada taranmamış tüm eyaletlerde, bunlar yasal.
Şimdi bir iki dakika övünmeme izin verin, Evliliğimden 15 yaşında bir oğlum var. Not ortalaması 4.0. (A.B.D'de en yüksek ortalama) Okulda yeni bir kulüp kuruyor, Politika Münazarası. Yıldız bir koşucu. Orta okulda yarıştığı neredeyse her müsabakada rekoru var. Gönüllülüğe dayalı işler yapıyor. Yemekten önce dua ediyor. Babası olarak şöyle düşünmek isterim ki -- ve çoğunlukla benimle yaşıyor -- bütün bunlarda benim de küçük de olsa katkım var. İyi bir çocuk, saygılı bir genç olduğunu düşünmek isterim. İyi bir baba olduğumu kanıtlayabildiğimi düşünmek isterim. Fakat bugün Michigan eyaletine gitsem ve yetimhaneden bir çocuk evlat edinmek istesem, tek bir sebepten ötürü uygunsuz bulunurum: Çünkü gayim. Neyi kanıtladığım, kalbimle neler yapabileceğim fark etmez. Sadece Michigan eyaleti öyle söylediği için her türlü evlat edinme için uygunsuzum. Ve bu sadece benimle ilgili değil, Bu, ne olduklarının neden kim olduklarından daha önemli görüldüğünü anlayamayan diğer pek çok Michigan'lı, Amerika Birleşik Devletleri vatandaşı insanla ilgili.
Aynı hikaye ülkemizin tarihi boyunca tekrar tekrar oynanıyor. Bir zamanlar, bilemiyorum , siyahi insanların siyahi insanların aynı haklara sahip olamadığı bir dönem vardı. Kadınların eşit haklara sahip olmadığı, oy veremedikleri bir zaman vardı. Ülkemizin tarihinde, Engelli Amerikanlar Hareketinden önce, eğer engelli iseniz eğer engelli iseniz sebepsiz yere işten kovulabileceğiniz bir zaman vardı. Sürekli aynı şeyi yapıp duruyoruz.
Ve şimdi buradayız, 2012, gay ajandası, gay yaşam tarzı, ve ben iyi ibir baba değilim, ve insanların ailelerini koruyabilmeye hakkı yok ve bunun sebebi kim oldukları değil ne oldukları. Gelecekte "gay ajandası" ve "gay yaşam tarzı" sözcüklerini duyduğunuzda Sizi iki şey yapmaya teşvik ediyorum: Bir, A.B.D Anayasası'nı hatırlayın, ve iki Eğer problem olmayacaksa, solunuza bakın lütfen. Sağınıza bakın. Ve yanınızdaki insan birinin erkek kardeşi veya kız kardeşi. Ve onlara sevgi ve saygı ile davranılmalı. Teşekkürler.