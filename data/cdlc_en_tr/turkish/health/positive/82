Bir mühendislik profesörüyüm, ve son 14 yıldır çerçöp öğretmekteydim. (Gülüşmeler) Kötü bir öğretmen olduğumdan değil, ama insanların atıklarını, bu atıkların atık su işletmelerinden nasıl iletildiğini ve bu atık su işletmelerini nasıl yüzey sularını koruyacak şekilde dizayn ve inşa ettiğimizi araştırıyorum ve öğretiyorum.
Bilimsel kariyerimi öncü moleküler teknikleri, biyolojik reaktörlerdeki mikrobal topluluklara bakmak amacıyla DNA ve RNA bazlı metotları kullanmaya ve bu sistemleri uygun hale getirmeye adadım. Ve yıllar içinde, tuvaletlere karşı bir takıntı geliştirdim ve tüm dünyada gizlice tuvalete girip kameralı telefonumu da yanıma almakla tanındım.
Ama bu sırada öğrendim ki bu sadece teknik tarafı değildi, dışkı kültürü diye bir şey de vardı. Örnek olarak, kaçınız yıkarsınız, kaçınız silersiniz? (Gülüşmeler) Eğer, neden bahsettiğimi bildiğinizi sanıyorum. Eğer yıkıyorsanız, anal temizlik için su kullanıyorsunuz. Bu teknik bir terim. Ve eğer siliyorsanız, tuvalet kağıdı kullanıyorsunuz ya da bunun mevcut olmadığı bazı yerlerde, gazete kağıdı, paçavra ya da mısır yaprağı kullanıyorsunuz.
Ve bunlar bir parça önemsiz şey değil, ama temizlik problemini anlamak ve çözmek çok önemli. Bu büyük bir problem: Dünyada yeterli hijyene sahip olmayan 2.5 milyar insan var. Onlar için modern tuvaletler yok. Tuvaletleri sokaklar, nehir kıyıları, ya da açık mekanlar olan 1.1 milyar insan var yeniden, bunun için teknik terim açık dışkılama, ama bu da gerçekte basitçe ortalıkta sıçmak. Eğer dışkılı materyal içinde yaşıyorsanız ve etrafınızı sarıyorsa, hastalanacaksınız. İçme suyunuzun, yemeğinizin, yakın çevrenizin içine girecek. Birleşmiş Milletler yetersiz temizlik yüzünden her yıl 1.5 milyon çocuğun öldüğünü tahmin ediyor. Bu her 20 saniyede 1, her saatte 171, her gün 4.100 engellenebilir ölüm demek. Ve açık dışkılamayı engellemek için, belediyeler ve şehirler kentsel ve kırsal bölgelerde tuvalet çukuru gibi altyapı çalışmaları yapıyor. Örneğin Güney Afrika'daki KwaZulu-Natal ilinde on binlerce tuvalet çukuru yaptılar. Ama on bin gibi sayılara çıkılmasında bir problem var, bu problem, çukurlar dolunca ne olacak? Olan şey bu. İnsanlar tuvaletin etrafında dışkılıyor. Okullarda öğrenciler yerlere dışkılıyor sonra binanın dışında bir iz bırakıyor ve binanın etrafında dışkılamaya başlıyor, ve bu çukurların temizlenmesi ve elle boşaltılması gerekiyor. Bu boşaltımı kim yapıyor? Böyle ara sıra çukura girip içindekileri elle çıkarması gereken çalışanlarınız olmalı. Bu kirli ve tehlikeli bir iş. Gördüğünüz gibi ne koruyucu ekipman, ne de koruyucu kıyafetler var. Orada bir çalışan var umarım onu görebiliyosunuz. Yüzünde maske var ama üstü yok. Hindistan gibi bazı ülkelerde, daha düşük sınıflardan insanlar çukurları boşaltmakla görevlendiriliyor ve toplum tarafından daha da küçümseniyorlar.
Şimdi kendinize bir sorun, bunu nasıl çözebiliriz ve neden bu iki buçuk milyon için batı tarzı sifonlu tuvaletler yapmıyoruz? Cevap şu ki, bu imkansız. Bazı bölgelerde yeterli su yok, yeterli enerji yok, kanalizasyon borularının döşenmesi, işletmelerin kurulması ve çalıştırılması trilyonlarca dolara mal olacak ve doğru inşa edilmezse, gelişen dünyada bir çok şehirde olduğu gibi, doğrudan nehirlere giden sifonlu tuvaletleriniz olacak Gerçekten çözüm bu mu? Çünkü esasen yaptığınız, temiz suyu sifon çekmek için kullanıp, atıklarını, sonradan yine içme suyu kaynağı olarak kullanılacak olan nehire boşaltan bir atık su işletmesine iletiyorsunuz. Yani temizliği tekrar düşünmemiz ve
temizlik altyapısını baştan yapmamız gerek. ve bunu yapmak için sistem düşünmeyi kullanmanız gerektiğini savunuyorum. Tüm hijyen çemberine bakmamız lazım. İnsan arayüzü ile başlıyoruz ve sonra dışkının nasıl toplandığını ve saklandını, taşındığını, işlendiğini ve -sadece yok edildiğini değil- yeniden nasıl kullanıldığını düşünmemiz gerek. O zaman kullanıcı insan ara yüzüyle başlayalım.
Bence, yıkamanız veya silmeniz, oturmanız veya çömelmeniz fark etmez, kullanıcı insan arayüzü temiz ve kolay kullanılabilir olmalı çünkü her şeyden önce, tuvalete gitmek zevkli olmalı. (Gülüşmeler) Hijyen çemberini anlamak için olasılıkları açtığımızda, arka uçlu teknoloji tekrar kullanım için toplananlar bakımından çok da önemli değil. Bölgesel uyarlanabilen ve duruma uygun çözümleri uygulayabiliriz. Böylece kendimizi olasılıklara açabiliriz, örneğin bu idrar-dönüştürücü tuvalet gibi. Bu tuvalette biri önde biri arkada iki delik var. Öndeki idrarı, arkadaki ise dışkıyı topluyor. Burada, yüzde 80 nitrojen ve yüzde 50 fosfor içeren idrarı ayırıyorsunuz, ki sonradan işlenip ve çökeltilip struvit gibi yüksek değerli gübre yapılabilsin, atıl madde de dezenfekte edilip yine yüksek değerli bir son ürüne dönüştürülebilsin. Veya, örneğin, bazı çalışmalarımızda, suyu sahadaki ekici kutusu ya da oluşturulmuş ıslak alanlar gibi atık su arıtma sistemi gibi temizlik sistemlerinde işleyerek yeniden kullanabildik. Yani, eğer sifonlu tuvalet ve artıma tesisi paradigmasını ortadan kaldırabilirsek, bütün bu olasılıkları açabiliriz.
Şimdi soruyor olabilirsiniz, bunları kim ödeyecek? Ben, devletlerin temizlik altyapısını fonlaması gerektiğini savunuyorum. NGO'lar ve bağış organizasyonları, ellerinden geleni yapabilirler ama bu yeterli olmayacaktır. Devletler; yolları, okulları, hastaneleri ve köprü gibi diğer altyapıları fonladığı gibi, temizliği de fonlamalıdır. çünkü biliyoruz ve DSÖ de bu araştırmayı yaptı. Temizlik altyapısına yatırdığımız her dolar için 34 dolar geri alıyoruz.
Çukur boşaltma problemine geri dönelim. North Carolina Üniversitesi'nde öğrencilerimizi basit bir çözüm bulmaya davet ettik, ve ortaya attıkları şey bu oldu: atığı çukurdan çıkarıp toplama bidonuna götüren basit modifiye bir vida burgusu, ve şimdi çalışanın çukura inmesine gerek kalmadı. Bunu Güney Afrika'da test ettik, işe yaradı. Burguyu daha sağlam yapmamız gerek Gelecek yılda Malawi ve Güney Afrika'da daha çok test yapacağız. Amacımız bunu profesyonel bir çukur boşaltma sistemine dönüştürmek, böylece bundan küçük bir sektör yaratıp, kâr ve iş sağlayabiliriz. Umuyoruz ki, hijyeni yeniden düşünürken bu çukurların ömürünü de uzatıp sonradan hiç anlam ifade etmeyen çözümlere başvurmak zorunda kalmayalım.
Ben yeterli hijyene erişimin temel bir insan hakkı olduğuna inanıyorum. Düşük sınıf ve seviyeden insanları aşağı indirip çukuru temizletme uygulamasını durdurmamız gerek. Bu bizim ahlaki, sosyal ve çevresel yükümlülüğümüz.
Teşekkür ederim.
(Alkışlar)