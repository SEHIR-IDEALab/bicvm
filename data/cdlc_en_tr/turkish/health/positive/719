Siz kadınların ikisinden birisinin hayatı kardiyovasküler hastalık tarafından etkilenecek. Bu, lider kadın katili. Bilmediğim nedenlerden ötürü iyi saklanan bir sır. Bunu kişiselleştirmenin yanı sıra -- kalbinizle olan ilişkinizden bahsedeceğiz ve bütün kadınların kendi kalpleriyle olan ilişkilerinden -- politikaya geçeceğiz. Kişisel olan, bildiğiniz gibi, politiktir. Ve bunun hakkında yeterince şey yapılmıyor. Göğüs kanseri kampanyasıyla kadınların göğüs kanserini yenmelerini izlediğimiz gibi, kalp konusunda şimdi yapmamız gereken bu.
1984'den beri, Amerika'da erkeklerden çok kadınlar ölüyor. Kalp hastalığının daha çok erkek problemi olduğunu düşünürdük -- ki bu asla doğru değildi, ama 1950ler ve 60larda herkes böyle düşünüyordu, ve bütün kitaplarda böyle geçiyordu. Ben eğitimdeyken aynen bunu öğrendim. Cinsiyetçi kalacak olsaydık, ki bu doğru değildi, ama ilerleyecek ve cinsiyetçi olacak olsaydık, bu aslında bir kadın hastalığı. Şimdi bu bir kadın hastalığı.
Ve göreceğiniz şeylerden biri erkekler çizgisinin ölüm oranının aşağı, aşağı, aşağı, aşağı, aşağı indiği. Ve 1984'den itibaren kadınların çizgisini görüyorsunuz, açıklık artıyor. Gitgide daha çok kadın, erkeklerin iki, üç, dört katı kadın kalp hastalığından ölüyor. Ve bu bildiğimiz bütün farklı risk faktörlerinin değişmesi için fazla kısa bir zaman dilimi. Bunun da bize anlattığı aslında şu, ulusal seviyede son 50 yılda erkeklerde, erkekler tarafından, erkekler için geliştirilmiş teşhis ve tedavi stratejilerinin -- ki erkeklerde oldukça iyi işe yarıyor, değil mi? -- kadınlar için pek işe yaramadığı. İşte bu, 1980lerde büyük bir uyanma çağrısıydı.
Kalp hastalığı, tüm yaşlarda göğüs kanserinden daha fazla kadın öldürüyor. Ve göğüs kanseri kampanyası -- tekrarlıyorum, bu bir yarışma değil. En az göğüs kanseri kampanyası kadar iyi olmaya çalışıyoruz. Bu krize dikkat çekebilmek için, göğüs kanseri kampanyası kadar iyi olmamız gerek. Şimdi bazen, insanlar bunu gördüğünde, nefeslerin kesildiğini duyarım. Hepimiz, göğüs kanserinin etkilediği birini, çoğunlukla genç bir kadını, aklımıza getirebiliriz. Kalp hastalığı olan genç kadın genelde aklımıza gelmez. Size nedenini söyleyeceğim. Kalp hastalığı insanları genelde oldukça hızlı öldürür. Yani, kadınları ve erkekleri kalp hastalığı ilk vurduğunda yarısında ani kardiyak ölüm gerçekleşir -- veda etme şansı olmaz, onu kemoterapiye götürme şansınız olmaz, peruk almasına yardım etme şansınız olmaz.
Göğüs kanserinde ölüm oranı yüzde dörde düştü. ve bu da kadınların savunduğu 40 yıl. Betty Ford, Nancy Reagan ayağa kalktılar ve "Ben göğüs kanserinden kurtuldum," dediler, ve bundan bahsetmek sorun değildi. Ve sonra doktorlar imdada yetişti. Araştırmayı yaptık. Artık etkin terapilerimiz var. Kadınlar her zamankinden daha uzun yaşıyor. Kalp hastalığında bu olması gerekiyor, ve zamanı geldi. Olmuyor, ve zamanı geldi.
Bu iki kadına inanılmaz bir minnet borcumuz var. Barbara'nın muhteşem filmlerinden birinde dediği gibi, "Yentl," eğitim isteyen genç bir kadını canlandırıyordu. Ve Tevrat'ı çalışmak istiyordu. O zaman nasıl eğitilecekti? Erkek kılığına girmesi gerekiyordu. Erkek gibi görünmesi gerekiyordu. Diğer insanları erkek gibi göründüğüne ve aynı haklara sahip olabileceğine inandırması gerekiyordu. Bernadine Healy, Dr. Healy, bir kardiyologdu. Yine aynı zamanlarda, 1980lerde kadınların ve kalp hastalığı ölümlerinin yukarı, yukarı, yukarı, yukarı, yukarı çıktığını gördüğümüz zamanlar, bir makale yazdı New England Tıp Dergisinde, ve dedi ki, Yentl Sendromu. Kalp hastalığından erkeklerden iki, üç, dört kat daha fazla kadın ölüyor. Ölüm oranı düşmüyor, artıyor. Ve sorguladı, hipotez oluşturdu, bu bir Yentl Sendromu mu?
Hikaye şu. Kadınların erkeklere benzememesinden mi, yoksa son 50 yılı anlamaya, ve gerçekten iyi teşhis edip ve gerçekten iyi iyileştirmek için harcadığımız erkeklere özgü kalp hastalığına benzemiyorlar mı, ve bu yüzden mi ki, onların kalp hastalıkları tanınmıyor? Ve sadece geçiliyorlar. Tedavi görmüyorlar, saptanmıyorlar, modern tıbbın tamamının yararlarından alamıyorlar.
Doktor Healy sonra Ulusal Sağlık Kurumlarımızın ilk kadın direktörü oldu. Ve bu dünyadaki en büyük biyomedikal atılım araştırması. Ve benim de araştırmamnın çoğunu karşılıyor. Her yerde araştırmaları karşılıyor. Ve onun direktör olması büyük bir olaydı. Ve bir çok tartışmaya rağmen Kadın Sağlık İnsiyatifi'ni başlattı. Ve buradaki her kadın o Kadın Sağlık İnsiyatifi'nden yararlandı. Bize hormon yenileme terapisinden bahsetti. Bizi osteoporoz hakkında bilgilendirdi. Bize kadınlarda göğüs ve kolon kanseri hakkında bilgilendirdi. Yani muazzam bir bilgi kaynağı, ki, dediğim gibi, birçok kişinin ona yapmamasını söylemesine rağmen, çok pahalıydı. Ve altta yatan, kadınların buna değmeyeceğiydi. Ama o, "Yok. Üzgünüm. Kadınlar buna değer," falandı.
O Kadın Sağlık İnsiyatifi'ninin küçük bir kısmı Ulusal Kalp, Akciğer ve Kan Enstitütüsü'ne, ulusal sağlık kuruluşlarının kardiyoloji kısmına gitti. Ve WISE çaışmasını yapabildik -- WISE'ın açılımı Kadınlar İskemi Sendrom Değerlendirmesi -- ve son 15 yıldır bu araştırmayı ben yönetiyorum. Bu, özellikle, kadınlara neler oluyor, sorusunu soran bir çalışma. Neden gitgide daha fazla kadın iskemik kalp hastalığından ölüyor? 15 yıl önce WISE'da başladık ve dedik ki, "Peki, burada bir kaç ana gözlem var, ve büyük bir olasılıkla bunları takip etmemiz gerek." Ve Washington DC'deki meslektaşlarımız yakın zamanda kalp krizi geçirip ölen kadınlarla kalp krizi geçirip ölen erkekler arasında -- ki dediğim gibi bu milyonlarca insan, her gün olan bir şey -- kadınlar, yağlı plaklarında -- işte bu onların koroner atardamarları, yani kalbe giden ana kan tedariği -- kadınlarınkinin aşındığını, erkeklerin patladığını yayınladılar. Bu fizyolojide bazı enteresan benzerlikler bulacaksınız.
(Kahkahalar)
İlk erkeklere özgü kalp krizini tarif edeyim. Hollywood kalp krizi. Aaaah. Korkunç göğüs ağrısı. EKG pbrrrh olur, böylece doktorlar da bu devasa anormallikte EKG'yi görebilir. Damarın ortasında bir pıhtı vardır. Sonda labratuarına giderler ve bum, bum, bum pıhtıda kurtulurlar. Bu bir adamın kalp krizi. Bazı kadınlarda o kalp krizlerinden olur, ama birsürü kadın bu tür kalp krizini geçirir, aşınan, tamamen pıhtıyla dolmadığı için semptomların daha zayıf olduğu EKG bulgularının farklı olduğu -- kadınlara özgü. Peki bu kayanlara ne olduğunu düşünüyorsunuz? Genelde fark edilmezler,eve gönderilirler. Ne olduğundan emin değilim. Belki de gazdır.
Biz de oradan aldık ve dedik ki, "Yani, artık insanların içine bakma becerimiz var, IVUS: Damariçi Ultrasound adı verilen bu özel sondalarla. Ve dedik ki, "Kadınlardaki yağlı plağın aslında erkeklerdekinden çok farklı olduğunu, ve farklı biriktiği farzedeceğiz." Yani kadınların ve erkeklerin nasıl şişmanladığı bilinen gerçeğinden dolayı. İnsanların obez olmalarını izlediğimizde, erkekler nerede şişmanlar? Tam burada, sadece bir odak -- tam burası. Kadınlar nereden şişmanlar? Her yerden. Burda selülit, burda selülit. O yüzden dedik ki, "Bakın, kadınlar çöpleri kaldırmada, düzgünce kaldırmada iyiler gibi duruyor. Erkeklerse sadece bir bölgeye döküyorlar." Dedik ki, "Şunlara bir bakalım."
Sarı olan yağlı plak, ve A Paneli bir erkek. Görebileceğiniz gibi, yamru yumru. Koroner damarlarında bira göbeği var. B Panelinde ise bir kadın, oldukça pürüzsüz. Tatlı ve düzgün bir şekilde yerleştirmiş. (Kahkaha) O anjiogrami yapsanız, kırmızı olan, adamın hastalığını görebilirsiniz. Yani 50 yıl boyunca bu anjiogramları yapıp mükemmelleştirerek kolayca erkeklere özgü hastalığı tanıyabiliyoruz. Ama kadınlara özgü hastalığı görmek biraz zor. Bu bir keşiti. Bu ne gibi sonuçlar doğurabilir? Dediğimiz gibi, kadınlar anjiograme giriyor ve kimse bir problem olduğunu göremiyor.
Biz de invazif olmayan -- tekrarlıyorum, bunların hepsi invazif çalışmalar. İdeal olarak bunları invazif olmadan yapabilmek isterdiniz. Ve tekrar, 50 yıllık güzel invazif olmayan stress testleri, erkeklere özgü hastalığı tanımada oldukça iyiyiz stress testleri ile. Şimdi bu bir kardiyak manyetik rezonans resmi (MRI). Bunu Cedars-Sinai Kalp Enstitüsünde yapıyoruz, Kadınlar Kalp Merkezi'nde. Bu araştırma için seçtik. Bu devlet hastanenizde yok, ancak bunu değiştirmeyi umuyoruz. Ve beş yıllık bir çalışmanın yaklaşık iki buçuk yılını tamamladık.
Bu kalbin iç çeperini görebildiğimiz tek yöntemdi. Ve dikkatli bakarsanız, tam burada siyah bir yayılma görebilirsiniz. Ve o da mikrovasküler tıkanıklık. Sendrome, kadınlara özgü olan, artık mikrovasküler koroner fonksiyon bozukluğu yada tıkanıklığı olarak adlandırılıyor. MRI'ı gerçekten sevmemizin bir ikinci nedeni de radyasyon olmaması. CAT taramaları, röntgenler ve thalliumlardan farklı olarak kadınlarda kalbe bakmanın önünde göğüs varken, ne zaman az da olsa radyasyon içeren birşey yazsak, deriz ki, "Bu teste gerçekten ihtiyaç var mı?" O yüzden MR çok heyecan verici. Henüz gidip isteyemiyorsunuz, ama burası, kadınlar için yapılan bir çalışma sonucu hem kadınlar hem de erkekler için alanda ilerlemeler sağlayacak aktif bir sorgulama alanı.
Peki, kadınlara özgü hastalık tanımlanamadığında genele yayılan sonuçları nelerdir? Bu, geçtiğimiz yaz Avrupa Kalp Dergisi'nde yayınladığım bir makaleden bir sayı. Bu, bildiğimiz ve işe yaradığını bildiğimiz bütün bu tedavilere rağmen neden kadınların kalp hastalıklarından öldüklerini göstermek için kullandığım bir resimli diyagram. Kadınlarda erkeklere özgü hastalık olduğunda -- yani filmdeki Barbara gibi göründüğünde -- tedavi oluyorlar. Ama kadınlara özgü hastalıktan olduğunuzda ve kadın gibi göründüğünüzde, burda Barbara'nın kocasıyla olduğu gibi, tedavi olmuyorlar. Bunlar bizim hayat kurtarıcı tedavilerimiz. Ve şu küçüj kırmızı kutular da ölümler. İşte sonuçlar bunlar. Kadınlara özgü olan bu, ve Yentl sendromunun bu açıklıkların çoğunu açıkladığını düşünmemizin nedeni bu.
Kalp hastalığında, sonunda, kadınları çalışma hakkında bazı harika haberler var. Ve inanılmaz heyecanlı olduğumuz son teknoloji alanlardan biri kök hücre terapisi. Eğer soracak olursanız, fizyolojik olarak kadın ve erkekler arasındaki büyük fark nedir? Neden kadınlar ve erkekler var? Çünkü kadınlar dünyaya yeni hayat getirir. Bunlar hep kök hücre. Biz de dişi kök hücrelerinin yaralanmayı belirlemede biraz hücresel tamirat yapmada, yada hatta yeni organlar oluşturmada ki bu da kök hücre terapisinde yapmaya çalıştığımız şeylerden biri daha iyi olabileceği hipotezini kurduk. Bunlar dişi ve erkek kök hücreleri. Eğer yaralı bir organınız varsa, eğer bir kalp krizi geçirmişseniz ve zedelenen alanı tamir etmek istiyorsanız, bu yukardaki güçlü ve bol sayıdaki hücrelerden mi isterdiniz? Yoksa bu öğle yemeğine çıkmış gibi duranlardan mı?
(Kahkahalar)
Araştırma takımlarımızın bazıları gösterdi ki, dişi kök hücreler -- ve bu hayvanlarda ve gitgide bunu insanlarda da göstermeye başladık -- dişi kök hücrelerin, erkek vücuduna konulsa bile, erkek vücuduna giren erkek kök hücrelerinden daha başarılı olduğunu gösterdi. Kadın fizyolojisi hakkında söylediğimiz şeylerden biri -- çünkü dediğim gibi, kadınlar ve kalp hastalığı hakkında konuşuyor olsak bile, kadınlar, ortalamada, erkeklerden daha uzun yaşar -- kadın fizyolojisinin sırlarının keşfetmek ve anlamak erkeklere ve kadınlara yardımcı olacak. Yani zaten kaybedenin olmadığı bir oyun.
OK, başladığımız yer burası. Ve hatırlayın, 1984'de yollar kesişti, ve gitgide daha çok kadın kardiyovasküler hastalıktan ölüyordu. Son 15 yılda bu çalışmada neler oldu? Eğriyi eğiyoruz. Eğriyi eğiyoruz. Aynı göğüs kanseri hikayesinde olduğu gibi, araştırma yapılıyor, bilinçlilik arttırılıyor, işe yarıyor, sadece devam ettirmeniz lazım. Şimdi bundan memnun muyuz? Hala her erkek için, ölen iki ila üç kadınımız daha var.
Ve öneririm ki, toplamda kadınlarda olan daha uzun yaşam süresi ile, teorik olarak, teadavi edilirlerse kadınlar daha başarılı olmalı. İşte bulunduğumuz nokta burası, ama daha gidilecek çok yolumuz var. Bunun üzerinde 15 yıldır çalışıyoruz. Ve dediğim gibi, erkeklere özgü hastalık üzerinde 50 yıldır çalışılıyor. Yani 35 yıl gerideyiz. 35 yıl sürmeyeceğini düşünmeyi yeğleriz. Ki, hatta, büyük bir olasılıkla sürmeyecek deç Ama şimdi duramayız. Çok fazla hayat risk altında.
O yüzden ne yapmamız lazım? Sizini umarımi kalbinizle daha kişisel bir ilişki kurmanız. Kadınlar göğüs kanseri için yapılan çağrıyı duydu ve bilinçlilik kampanyaları için ortaya çıktılar. Kadınlar artık mammogram çektirmede çok iyiler. Ve kadınlar para topluyorlar. Kadınlar katılıyor. Sadece konuşmakla kalmayıp, hem savundular, hem de kampanyalara katıldılar. Kalp hastalığında yapmamız gerek şey de bu.
Ve bu politik. Kadın sağlığı, federal bir para toplamanın bakış açısından bazen popüler, bazen o kadar popüler değil. O yüzden bu ziyafet ve kıtlık döngülerimiz oluyor. O yüzden sizden rica ediyorum, bu para toplamada Kırmızı Elbise Kampanyası'na katılın. Göğüs kanseri, dediğimiz gibi, kadınları öldürüyor, ama kalp hastalığı çok daha fazlasını öldürüyor. O yüzden, göğüs kanseri kadar iyi olabilir ve kadınlara bu yeni işi vermebilirsek, kurtaracağımız çok hayat var.
Dikkatiniz için teşekkür ederim.
(Alkışlar)