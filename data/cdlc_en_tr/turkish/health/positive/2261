Bu kısım, doğal harikalar üzerine ve daha büyük olan konferans ise mutluluk arayışı üzerine. Ben ikisini birleştirmeyi istiyorum, çünkü benim için sağaltım gerçekten en temel doğa harikasıdır. Bedeniniz kendini iyileştirmek için inanılmaz bir kapasiteye sahiptir, ve bu insanların fark ettiklerinden çok daha hızlı olur, tabii eğer sorunu yaratanı durdurabilirseniz. Ve aslında tıpta ve genel olarak hayatta yaptığımızın çoğu musluğu kapatmadan yeri paspaslamak üzerine yoğunlaşmıştır.
Bu işi seviyorum, çünkü birçok insana umut veriyor ve daha önce sahip olmadıkları seçenekler sunuyor ve bazı şeyler hakkında - sadece diyet değil, mutluluk da değil -- konuşmaya izin veriyor, mutluluk arayışı hakkında konuşuyoruz, ancak tüm ruhani kültürlere bakarsanız, Aldous Huxley'nin 'ebedi bilgelik' dediğine, aslında insanları birbirinden ayıran isimlendirilmişi, formları ve ritüelleri geçerseniz, aslında gerçekte - doğamız mutlu olmak; doğamız huzurlu olmak, doğamız sağlıklı olmakla ilgilidir. Yani aslında -- mutluluk elde ettiğiniz bir şey değil, sağlık genellikle sizin elde ettiğiniz bir şey değil. Ancak bu farklı uygulamalardan ziyade -- bilirsiniz, antik swamiler (Hindu din bilginleri) ve hahamlar ve papazlar ve rahipler ve rahibeler bu teknikleri sadece stresle baş edebilmek için geliştirmemiştir ya da kan basıncını düşürmek, damarları açmak, tüm bunları yapabiliyor olmasına karşın. Bunlar değişim için çok güçlü araçlardır, zihnimizi ve bedenimizi sakinleştirmek için, mutlu olmanın, huzurlu, sevinçli olmanın nasıl bir duygu olduğunu deneyimlememiz ve arayıp bulunabilecek bir şey olmadığını, siz bunu bozana kadar zaten sahip olduğunuz bir şey olduğunu anlamanıza yardım eder.
Uzun yıllar Swami Satchidananda adlı bir öğretmenle yoga çalıştım, ve insanlar sorardı, nesin sen, Hindu mu? O da cevap verirdi, ben undo(yap-boz)yum. Ve gerçekte bu iç sağlığımızı ve mutluluğumuzu neyin bozduğunu tespit etmekler ilgilidir ve sonra da doğal sağaltımın gerçekleşmesine izin vermekle. Bana göre, gerçek doğal mucize budur.
Yani, bu bağlam içinde, bu daha geniş bağlamda, diyet, stres yönetimi hakkında konuşabiliriz, ki aslında bunlar ruhani uygulamalar, ölçülü egzersiz, sigarayı bırakma, destek grupları ve toplum - ki daha fazla konuşacağız üzerinde - ve bazı vitamin ve ek besinlerdir. Ve bu bir diyet değil. Bilirsiniz, çoğu insan tavsiye ettiğim diyet hakkında düşünürken, gerçekten çok katı bir diyet olduğunu düşünür. Hastalığı tersine çevirmek için gereken budur, ancak sadece sağlıklı olmak için çabalıyorsanız, birçok seçeneğiniz var. Ve sağlıklı bir yönde ilerlediğiniz oranda, daha fazla yaşayacaksınız, daha iyi hissedeceksiniz, kilo vereceksiniz, vesaire. Ve bizim çalışmalarımızda, çok pahalı, yüksek teknolojili son model ölçüler kullanarak bu çok basit ve düşük teknolojili ve düşük maliyetli ve - birçok anlamda - antik girişimlerin ne kadar güçlü olabileceğini kanıtlayabiliyoruz.
Öncelikle kalp hastalığına bakalım, 26 ya da 27 yıl önce bu işi yapmaya başladığımda, bir kez kalp hastalığına yakalandığınızda, sadece daha kötüye gideceğiniz düşünülürdü. Daha da kötü olmanın aksine, bizim bulduğumuz, birçok durumda hep daha iyiye gittiydi, ve insanların fark edebileceğinden çok daha hızlı bir şekilde.
Bu, o sırada 73 yaşında olan örnek bir hasta -- kesinlikle baypasa ihtiyacı var, ancak bunun yerine şu kararı verdi; daralmayı göstermek için niceliksel arteriyografi kullandık. Bu kalbi besleyen damarlardan biri, ana damarlardan biri, ve buradaki daralmayı görebilirsiniz. Bir yıl sonra, artık o kadar tıkalı değil -- normal olarak tersi olur. Bu tıkanmalardaki küçük değişiklikler kan akışında yüzde 300'lük bir gelişmeye neden oldu, ve kardiyak pozitron emisyon tomografi ya da 'PET' taramalarını kullanarak, mavi ve siyah kan akışı olmadığını, turuncu ve beyaz ise en fazla akışı gösteriyor.
Muazzam farklılıklar ilaçsız, ameliyatsız ortaya çıkabilir. Klinik olarak, caddeyi ciddi göğüs ağrısı hissetmeden yürüyerek geçemiyordu; bir ay içinde, birçok insan gibi, ağrısız ve bir yıl içinde, günde 100 basamaktan fazla tırmanabilecek haldeydi. Bu alışılmadık değil ve insanların bu tür değişiklikleri yapmaya devam etmesini sağlamasının bir parçası, çünkü hayat kalitelerinde öyle belirgin bir değişiklik yapıyor ki. Genel olarak, eğer hastalardaki tüm damarlara bakacak olursanız, karşılaştırma grubundakilerde, bir yıldan beş yıla kadar giderek daha kötüleştiğini görürsünüz. Bu kalp hastalığının doğal tarihidir, ancak aslında doğal değildir çünkü daha ve daha iyi olabileceğini bulduk ve insanların düşündüğünden çok daha hızlı bir şekilde. Ayrıca insanlar ne kadar değişirse, o kadar daha iyi olduklarını gördük. Ne kadar yaşlı ve ne kadar hasta olduklarına bağlı değildi, daha çok ne kadar değiştikleriyle ilgiliydi, ve en yaşlı hastalar en az gençler kadar gelişme gösterdiler.
Bu yılbaşı kartını bir kaç yıl önce bizim programlarımızdan birinin iki hastasından aldım. Genç olan 86, yaşlı olanı ise 95 yaşında; bana ne kadar esnek olduklarını göstermek istemişlerdi, ve takip eden yıl bunu yolladılar ki bunun biraz komik olduğunu düşünmüştüm. (Gülüşmeler) Asla bilemezsiniz. Ve bulduğumuz, hastaların yüzde 99'unun kalp hastalıklarının ilerleyişini tersine çevirdikleriydi. Şimdi düşünüyorum da, bilirsiniz, eğer sadece tıbbi pratiği değiştirecek iyi bilim yapmışsak, ancak bu biraz naif kaçacaktı. Bu önemli, ancak yeterli değil. Çünkü biz doktorlar işimizi yapıyoruz, ve işimizi yapmak için eğitim aldık, yani eğer sigortayı değiştirirsek, o zaman tıbbi pratiği ve tıbbi eğitimi de değiştirebiliriz. Sigorta baypası karşılayacaktır, anjiyoplastiyi karşılayacaktır. Yakın zamana kadar, diyet ve yaşam tarzını karşılamıyordu.
O zaman, bizim kar gütmeyen enstitümüz aracılığıyla, eyaletteki hastaneleri eğitmeye başladık, ve birçok insanın ameliyatının önlenebileceğini gördük, ve sadece tıbbi olarak etkin değil, aynı zamanda maliyet etkindi. Ve sigorta şirketleri her bir hastadan neredeyse 30.000 dolar kurtarmaya başlayabileceklerini gördüler, ve Medicare şu anda bir kanıtlama projesi yürütüyor burada 1800 kişiye bizim hazırladığımız sitelerdeki programa katılmaları için ödeme yapılıyor. Falcı, 'Sigara içenlere indirim uyguluyorum çünkü söylenecek fazla bir şey yok' diyor. Ve -- (Gülüşmeler) bu slaydı seviyorum, çünkü insanları değişmek için neyin motive edip etmediğini konuşabilmek için bir şans veriyor. İşe yaramayan, ölüm korkusu, ve genelde kullanılan da bu.
Bilirsiniz, sigara içen herkes bunun iyi olmadığını bilir, ve yine de Amerikalıların yüzde 30'u içer, dünyanın bazı yerlerinde yüzde 80'i. Neden? Peki, çünkü günü geçirmelerini sağlar. Bu konuda daha konuşacağım, ancak gerçek salgın sadece kalp hastalığı ve obezite ya da sigara değil, yalnızlık ve depresyon. Bir kadın şöyle diyor, 'Bir sigara paketinde 20 arkadaşım var, ve onlara ihtiyacım olduğunda kimsenin olmadığı kadar oradalar. Benim 20 arkadaşımı alacaksanız, siz bana ne vereceksiniz? Ya da depresif hissettiklerinde yiyorlar, veya uyuşmak için alkol alıyorlar, ya da çok çalışıyorlar, ya da çok TV izliyorlar. Acıyı görmezden geldiğimiz, uyuşturduğumuz ya da boş verdiğimiz türlü yol vardır ancak tüm bunlar asıl sorunun nedeniyle ilgilidir ve acı sorun değildir, sadece semptomdur. İnsanlara öleceklerini söylemenin düşüncesi bile korkutucudur, veya amfizem ya da kalp krizi geçireceklerini söylemek korkutucudur, ve bu nedenle bunu düşünmek istemezler ve düşünmezler.
En etkili sigara karşıtı kampanya buydu. Ağzından sarkan eğilmiş sigarayı fark etmişsinizdir, ve 'iktidarsızlık' -- Başlık 'iktidarsızlık', amfizem değil. Bir kaç yıl önce satışa çıkarıldığında bu güne kadar en fazla satan ilaç hangisidir? Viagra, değil mi? Neden? Çünkü çoğu erkeğin ihtiyacı var. Hey Joe, erektil disfonksiyonum var, ya senin? demek değil. Ancak yine de satılan reçetelerin sayısına bakın. Psikolojik olmaktan çok vaskülerdir, ve nikotin damarlarınızı daraltır. Kokain de, yüksek yağ oranlı diyet de, duygusal stres de.
Yani kültürümüzde tam da çok seksi olduğunu düşündüğümüz davranışlar insanları bizzat yorgun, letarjik, depresif ve iktidarsız bırakanlardır ve bu hiç de eğlenceli değildir. Ancak bu davranışları değiştirdiğinizde, beyninize daha fazla kan gider, daha net düşünürsünüz, daha fazla enerjiniz olur, kalbiniz size gösterdiğim şekilde daha fazla kana kavuşur. Seksüel fonksiyonunuz gelişir. Ve bunlar saatler içinde gerçekleşir. Bu bir çalışma -- yüksek yağ oranlı yemek, bir ya da iki saat içinde kan akımı ölçülebilir derecede daha az, ve hepiniz bunu Şükran Günü'nde deneyimliyorsunuz. Büyük, yağlı bir öğün yediğinizde nasıl hissediyorsunuz? Sonrasında kendinizi uykulu hissedersiniz. Düşük yağ oranlı bir öğünde kan akımı azalmaz, hatta artar. Birçoğunuzun çocuğu var ve hayat tarzınızda büyük bir değişime nedendir bu, ve insanlar eğer değecekse hayat tarzlarında büyük değişiklik yapmaktan çekinmezler. Buradaki çelişki, büyük değişiklikler yaptığınızda, büyük kazanımlar elde eder, ve kısa zamanda çok daha iyi hissedersiniz. Çoğu insan için, bu seçimleri yapmaya değerdir, daha fazla değil, daha iyi yaşamak için.
Biraz obezite salgını hakkında konuşmak istiyorum, çünkü bu gerçekten bir sorun. Yetişkinlerin üçte ikisi fazla kilolu ya da obez, ve çocuklarda ve 30'lu yaşlardakilerde diyabet son 10 yılda yüzde 70 arttı. Şaka değil, gerçek. Sadece bunu size göstermek için, bu CDC'den. Bunlar seçim sonuçları değil, fazla kilolu insanların yüzdesi. Eğer '85'ten '86, '87'ye, '88, '89, '90, '91'e bakarsanız -- yeni bir kategoriye ulaşırsınız, yüzde 15'ten 20'ye; '93, '94, '95, '96, '97 -- yeni bir kategori; '98, '99, 2000 ve 2001. Mississippi'de, insanların yüzde 25'inden fazlası fazla kilolu. Neden böyle? Bu, iyi işleyen kilo verme yollarından biri... ancak devamlı değil, sorun da bu.
(Gülüşmeler)
Şimdi, nasıl kilo verdiğiniz konusunda bir gizem yoktur; ya egzersizle daha fazla kalori yakarsınız ya da daha az kalori alırsınız. Daha az kalori almanın bir yolu daha az yemektir, bu daha az yediğiniz ya da tüm bir yemek kategorisini yasakladığınız herhangi bir diyetle neden kilo verdiğinizi açıklar. Ancak sorun şudur, acıkırsınız, devam ettirmek güç olur. Diğer yol, yemek tipini değiştirmektir. Yağın her bir gramında 9 kalori vardır, protein ve karbonhidratlarda ise sadece dört. Yani, az yağ yediğinizde, daha az yemek zorunda kalmadan daha az kalori alırsınız. Yani aynı oranda yiyebilirsiniz, ancak daha az kalori alırsınız çünkü yiyecek kalori bakımından daha az yoğundur. Ve aslında yiyeceğin yoğunluğu doymanızı etkiler, tipi değil.
Bilirsiniz, Atkins diyeti ile ilgili konuşmayı sevmem, ama her gün bunu soruyorlar, ve bir kaç dakikayı buna harcayabileceğimi düşündüm. Ve bununla ilgili duyduğunuz mit şu; Amerikalılara daha az yağ yemeleri söylendi, yağdan gelen kalori oranı azaldı, Amerikalılar hiç olmadıkları kadar şişman, bu nedenle yağ sizi şişmanlatmaz. Bunun bir kısmı doğru. Amerikalılar hiç yemedikleri kadar yağ yiyor, ve hatta daha fazla karbonhidrat. Ve böylece yüzde daha düşük, gerçek tutar daha yüksek, yani amaç her ikisini de düşürmek. Dr. Atkins'le ölmeden önce birçok kere bunu tartıştık, ve Amerikalıların çok fazla basit karbonhidrat yediklerinde hem fikir olduk, 'kötü karbonhidratlar' şöyle şeyler -- (Gülüşmeler) -- şeker, beyaz un, beyaz pirinç, alkol, ve çifte nazar değiyor: tüm bu kalorileri alırken doymuyorsunuz çünkü lifi çıkartıyorsunuz, ve hızlı bir şekilde emilip kan şekerinizi yükseltiyorlar. Pankreasınız bunu düşürmek için insulin salıyor, ki bu iyi bir şey. Ancak insulin kalorilerin yağa dönüşmesini artırıyor. Yani, amaç domuz kurusu, jambon ve sosis yememek değil -- bunlar sağlıklı değil -- ama 'kötü karbonhidratlar'dan iyi karbonhidratlar'a gitmek. Ve bunlar doğal yiyecekler ya da rafine edilmemiş karbonhidratlar gibi şeyler: meyve, sebze, tam buğday unu, kahverengi pirinç, kendi doğal hallerinde lif yönünden zengindir. Ve lif çok fazla kalori almadan sizi doyurur, ve emilimi yavaşlatır böylece kan şekerinizde ani yükselmeler olmaz. Böylece, hastalık önleyici maddeleri de almış olursunuz.
Sadece diyetinizden çıkardıklarınızla değil, koruyucu olan eklediklerinizle de ilgilidir. Tüm karbonhidratların kötü olmaması gibi, tüm yağlar da kötü değildir. İyi yağlar var. Ve bunlar çoğunlukla Omega-3 yağ asitleri dediğimiz yağlardır. Bunları, örneğin, balık yağında bulabilirsiniz. Ve kötü yağlar, trans-yağ asitleri ve işlenmiş yiyecekler ve ette bulunan doymuş yağlardır. Eğer bu konuşmadan hiçbir şey hatırlamayacaksanız, günde üç gram balık yağı kalp krizi ve ani ölüm riskinizi yüzde 50-80 oranın düşürür. Günde üç gram; bir gramlık kapsüllerde satılırlar -- bundan fazlası ihtiyacınız olmayanı almanıza neden olur. Ayrıca en sık görülen göğüs, prostat ve kolon kanseri gibi kanserlerin riskini düşürmeye yardımcıdır. Şimdi, Atkins diyetiyle ilgili sorun, herkes bu şekilde kilo vermiş insanlar tanır, ama amfetaminle de kilo verebilirsiniz, bilirsiniz, ve fen-phen'le de. Kilo vermenin sizin için iyi olmayan birçok yolu var demek istiyorum. Sağlığınızı iyileştirecek, zarar vermeyecek bir şekilde kilo vermek istersiniz. Ve sorun şudur, Amerikalıların çok fazla basit karbonhidrat yedikleri ve daha az basit karbonhidrat yerlerse zayıflayacağınız yarı-doğrusuna dayanır. Eğer doğal yiyecekler ve daha az yağ yerseniz daha çok zayıflarsınız, ve sağlığınıza zarar vermektense iyileştirirsiniz. Diyor ki, 'İyi haberlerim var. Kolesterol değerleriniz aynı kalırken, araştırma sonuçları değişti.'
(Gülüşmeler)
Şimdi, Atkins diyetini uygularsanız kalbinize ne olur? Kırmızı başlangıçta iyi ve bir yıl sonra -- bu üyeleri tarafından gözden geçirilen Angiology adlı bir derginin yaptığı çalışma -- bir yıl sonra benim tavsiye ettiğim diyette olanda daha fazla kırmızı, Atkins-tipi diyettekinde daha az kırmızı, daha az kan akımı var. Yani, evet, kilo verebilirsiniz, ama kalbiniz memnun değil. Şimdi, Atkins Merkezi tarafından desteklenen çalışmalardan biri insanların yüzde 70'inde kabızlık, yüzde 65'inde ağız kokusu, yüzde 54'ünde bas ağrısı var -- bu sağlıklı bir yeme şekli değil. Bu şekilde kilo vermiş ve insanları kendinize çekmiş olabilirsiniz, ancak çok yaklaştıklarında sorun olacaktır.
(Gülüşmeler)
Ve daha önemlisi, Atkins diyetinden bir kaç hafta sonra kemik, böbrek hastalıkları vb.den ölen 16 yaşındaki kızların vaka raporları var. Ve bu bedenin atıkları vücuttan çıkarma yoludur; nefesiniz, bağırsaklarınız ve teriniz aracılığıyla. Yani bu tarz diyetlere devam ederseniz, kötü kokmaya başlarlar. Optimal bir diyet, yağı düşük, kötü karbonhidratları düşük, iyi karbonhidratları yüksek ve yeterince iyi yağı olandır. Ve yine bu bir spektrum; bu yönde giderseniz, kilo verirsiniz, daha iyi hissedersiniz ve daha sağlıklı olursunuz.
Yemek zincirinde daha az yemenin ekolojik nedenleri de var, Amazon ormanlarının azalması ya da günde bir dolara yaşayan, biliyorsunuz, dört milyar insana daha fazla protein sağlamak, insanların sahip olduğu etik sorunları söylemiyorum bile. Yani, bu şekilde yemenin sağlığınızı bile aşan birçok nedeni var.
Şimdi, bu programın prostat kanseri üzerine etkilerini araştıran ilk araştırmayı yayınlamak üzereyiz, ve, Sloane-Kettering ve UCSF ile ortak çalışarak, biyopsiyle ispatlanmış prostat kanseri olan ve daha önce çalışmayla ilgisiz nedenlerle ameliyat yapılmamasına karar verilmiş 90 erkeği aldık. Sonra onları gelişigüzel iki gruba ayırdık, ve sonra karşılaştırma yapabileceğimiz müdahalesiz kontrol grubumuz olabildi, ki bunu, diyelim, göğüs kanseriyle yapamazdık çünkü tedavi edilebilir.
Bir yıl sonra bulduğumuz, bu yaşam stili değişikliklerini yapmış olan deney grubu hastalarının hiçbiri ameliyat ya da radyasyona ihtiyaç duymazken, diğer yandan kontrol grubu hastalarının altısı ihtiyaç duydu. PSA düzeylerine baktığımızda, ki prostat kanseri için bir işarettir, kontrol grubunda daha kötü olmuştu, ancak deney grubunda aslında daha iyileşmişti, ve bu farklılıklar son derece belirgindi.
Sonra ben merak ettim, hangi grupta olurlarsa olsunlar insanların diyetleri ve yaşam stilleri ile PAS arasında herhangi bir ilişki var mı diye. Ve hakikaten, bir doz-yanıt ilişkisi bulduk, tıpkı kardiyak çalışmalarında arteriyal tıkanmalarda bulduğumuz gibi. Ve PSA'nın düşmesi için, gerçekten büyük değişiklikler yapmaları gerekti.
Sonra merak ettim, peki, belki sadece PSA'larını değiştiriyorlar ama bu tümör gelişmesini etkilemiyor. Böylece kan serumundan biraz aldık, UCLA'ya yolladık, bunu doku kültüründe büyüyen bir standart prostat tümör hücreleri serisine eklediler, ve deney grubunda kontrol grubuna nazaran yedi kez daha az büyüdü: yüzde 70'e karşı yüzde 9. Ve sonuç olarak, dedim ki, hangi grupta olurlarsa olsunlar insanların ne kadar değiştiğiyle, ve tümör büyümesini ne kadar yavaşlattıkları arasında bir ilişki var mı diye merak ediyorum. Ve bu beni yine çok heyecanlandırdı, aynı kalıbı bulduk: insanlar ne kadar değişirse, tümörlerinin gelişmesi de o kadar etkileniyor. Ve sonuç olarak, bu hastaların bazılarına MRI ve MR skoposkopi yaptık, ve tümör aktivitesi bu hastada kırmızı ile gösteriliyor, ve bir yıl sonra daha iyi durumda olduğunu görebilirsiniz, PSA'nın da düşmesiyle. Eğer prostat kanseri için doğruysa, göğüs kanseri için de neredeyse kesinlikle doğrudur. Ve geleneksel yöntemlerle tedavi edilin ya da edilmeyin, ek olarak, eğer bu değişiklikleri yaparsanız, tekrar olasılığının düşmesine yardım edebilir.
Konuşmak istediğim son konu, mutluluk arayışı konusunun tam yeri, birçok çalışma sonrasında gösterdik ki, yalnız ve depresif insanların -- ve depresyon kültürümüzün diğer bir salgını -- zamanından önce hastalanma ve ölme olasılıkları çok fazladır, kısmen çünkü, söylediğimiz gibi, sigara içme ihtimalleri yüksek ve fazla yeme ve fazla içme ve fazla çalışma vs. Ancak aynı zamanda tam olarak anlayamadığımız bir mekanizma nedeniyle, yalnız ve depresif insanlar çok daha fazla -- 3, 5 hatta bazı çalışmalara göre 10 kez -- erken hastalanmakta ve ölmekte. Ve depresyon tedavi edilebilir. Bu konuda bir şeyler yapmalıyız.
Şimdi, diğer taraftan, samimiyeti destekleyen her şey sağaltıcıdır. Cinsel yakınlık olabilir -- Sağaltıcı enerji ve erotik enerjinin farklı formlarda aynı şey olduğunu düşünüyorum. Dostluk, fedakarlık, merhamet, hizmet -- tüm dinlerin ve kültürlerin parçası olan bahsettiğimiz tüm kalıcı gerçekler, bir kez farklılıkları görmeyi denemekten vazgeçerseniz, bunlar kendi iyiliğimiz içindir, çünkü bizi acımızdan ve hastalığımızdan kurtarır, özgürleştirirler. Ve bir açıdan yapabileceğimiz en bencilce şeydir.
Bir çalışmaya bakalım. Stanford'dan David Spiegel tarafından yapıldı. Metastatik göğüs kanseri olan kadınları almış, gelişigüzel iki gruba ayırmış. Bunlardan biri her hafta bir buçuk saat bir destek grubuna katılmış. Destekleyici, sevgi dolu, duygusal savunmalarından vazgeçmelerini destekleyen ve göğüs kanseri olmanın ne kadar korkunç olduğu konusunu anlayan, onları anlayan çünkü aynı yollardan geçen insanlarla konuşabildikleri bir ortam. Bir yıl boyunca sadece haftada bir kez buluştular. Beş yıl sonra, bu kadınlar iki kat daha fazla yaşadılar, ve gördüğünüz gibi bu insanlar -- ve bu gruplar arasındaki tek farklılıktı. Lancet dergisinde yayınlanan randomize kontrollü bir çalışmaydı. Diğer çalışmalar da bunu gösterdi. Yani, yakınlık yaratan bu basit şeyler gerçekten sağaltıcıdır, ve hatta sağaltım kelimesi 'bütün haline getirme' kökünden gelmektedir. Yoga kelimesi Sanskritçeden 'birlik, birleştirmek, bir araya getirmek'ten gelir.
Ve size göstermek istediğim son slayt yine yıllar önce birlikte çalıştığım swamiden (hoca) ve Virginia Üniversitesi tıp fakültesinde bir kaç yıl önce onkoloji ve kardiyoloji birlikte büyük raundumu tamamladım. Ve bunun sonunda, biri bana, "Hey, swami, iyilik ve hastalık arasındaki farklılık nedir?" diye sordu. Ve ben tahtaya kalkıp 'hastalık (illness)’ yazdım, ve ilk harfi daire içine aldım, ve sonra 'iyilik (wellness)' yazdım, ve ilk iki harfi daire içine aldım, ve benim için, tüm konuştuklarımızın özeti bu: Bir tür bağlantı duygusu ve topluluk ve sevgi duygusu yaratan her şey sağaltıcıdır. O zaman hayatımızı süreçte hastalanmadan, dolu dolu yaşayabiliriz. Teşekkürler.