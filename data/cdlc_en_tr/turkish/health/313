Motor yarışları eğlenceli, eski bir iştir. Her sene yeni araba yaparız, ve sezonun geri kalanını arabayı daha iyi ve daha hızlı yapmak için ne yaptığımızı anlamakla geçiririz. Ve sonraki yıl baştan yaparız.
Şimdi, önünüzdeki araba oldukça karmaşıktır. Ana gövdesi yaklaşık 11,000 motoru 6,000, elektronik yapısı ise 8,500 parçadan yapılmıştır. Yani yanlış çalışabilecek 25,000 şey var. Bu yüzden motor yarışlarının büyük kısmı detaya dikkat etmekle ilgilidir.
Formula 1 ile ilgili bir başka önemli husus her zaman arabayı değiştirmemizdir. Her zaman daha hızlısını yapmaya çalışırız. Bu yüzden arabayı iyileştirmek için her iki haftada yaklaşık 5,000 yeni parça yaparız. Her yarışta arabanın %5-10'u faklıdır.
Peki bunu nasıl yapıyoruz? Hayatımıza yarış arabasıyla başlıyoruz. Arabadaki 'şeyleri' ölçmek için birçok sensörümüz var. Önünüzdeki yarış arabasında yaklaşık 120 sensör vardır. Arabadaki her türlü şeyi ölçer. Bu bilgiler kaydedilir. Parçalar olması gibi çalışıp çalışmadığını anlamak için veri sistemleri içinde yaklaşık 5,000 farklı parametreyi, 13,000 sağlık parametresini ve durumları kaydediyor ve saniyede 2 ila 4 megabit hızla bilgileri garaja geri yolluyoruz. Yani 2 saatlik yarış sırasında her araba 750 milyon rakam gönderir. Bu değer hayatımız boyunca konuştuğumuz kelimenin iki katıdır. Oldukça büyük bir veri
ama salt bilgiyi anlayıp onu ölçecek kadar değil. Bu kadarıyla bir şeyler yapabilmeniz gerekir. Bu yüzden, motorun durumunu, lastiklerin nasıl yıprandığını, yakıt tüketiminin ne kadar olduğunu söyleyebilmek adına bu verileri hikayelere dönüştürmek için çok fazla zaman harcamaktayız. Yani bunların hepsi, veriyi alıp üzerinde hareket edilebilir bilgiye dönüştürmek için.
Evet, hadi verilere biraz bakalım. Başka bir üç aylık hastadan veri seçelim. Bu bir çocuk ve gördüğünüz veri gerçek, sağ tarafta her şey kötüleşmekte, bu hasta kardiyak arrest (kalp durması) geçirmek üzere. Bu öngörülemez kabul edilen bir hastalıktı. Bu kimsenin öngöremeyeceği kalp kriziydi. Ama bilgilere baktığımızda 5 dakikadır değerlerin garipleştiğini ve hastanın kardiyak arrest geçirmek üzere olduğunu görebiliriz. Kalp atış hızı gibi küçük şeylerdeki değişimleri görebiliriz. Bunların hiçbiri veriye uygulanan normal eşik değerlerince tespit edilmemişti. Burada sorulması gereken: neden bunu göremiyoruz? Öngörülebilir bir olay mıydı? Verideki modellere daha fazla bakabilsek daha iyisini yapabilir miyiz?
Bu çocuk, sahnedeki yarış arabasıyla aynı yaşta, üç aylık. Kalp rahatsızlığı olan bir hasta. Şimdi yukarıdaki ekrandan kalp hızı, tansiyon, oksijen, solunum hızı gibi değerleri baktığımızda hepsi normal bir çocuk için tuhaf, ama oldukça normal değerler, ve sağlık alanındaki zorluklardan biri bu hastaya nasıl bakabilirim, onun özel bir durumu var ve bazı şeyler değişmeye, kötüleşmeye başladığında bunu tespit edebilecek miyim? Çünkü tıpkı yarış arabalarında olduğu gibi, her hasta için de işler kötüye gittiği zaman fark oluşturmak için az zamanın vardır.
Bizim yaptığımız şey Formula 1'de sezonun her iki haftası çalıştırdığımız veri sistemini alıp Birmingham Çocuk Hastanesi'ndeki bilgisayarlara kurmak. Verileri yoğun bakım ünitesindeki hastaların başucu cihazlarından elde ediyoruz, böylece hem verileri gerçek zamanlı görebiliyor hem de -daha da önemlisi- kaydediyoruz ki verilerden çıkarım yapabilelim. Sonra, neler olduğunu anlamak için gerçek zamanlı verideki modelleri incelememize olanak sağlayacak uygulamalara tatbik ederek değişimlerin ne zaman başladığını saptayabiliyoruz.
Şimdi, motor yarışında, hepimiz biraz hırslıyız, cüretkarız, bazen de kibirliyiz, bu yüzden çocuklar yoğun bakıma gelene kadar da onlara bakmaya karar verdik. Neden bakmaya başlamak için hastaneye varmalarını bekleyelim ki? Ve sonra veri göndermek için sadece 3G kullanarak ambulansla hastane arasında gerçek zamanlı bir bağ kurduk böylece ambulans yoğun bakım ünitesinde bir nevi ekstra yatak oldu.
Sonra veriye bakmaya başladık. Monitörün üstünde gördüğünüz renkli, kıvrımlı çizgiler; kalp hızının, tansiyonun, kandaki oksijenin ve solunumun normal değerleridir. Alttaki çizgiler -mavi ve kırmızı- bunlar ilginç olanlar. Kırmızı çizgi Birmingham Çocuk Hastanesi'nde çalışan erken uyarı sisteminin skorunu gösteriyor. Bu sistem 2008'den beri çalışmasına rağmen şimdiden kardiyak arrest'i hastanedeki acıları önledi. Mavi çizgi ise modellerin değişmeye başladığına işarettir ve anında, daha biz başlamadan klinik teşhisini koyuyor, bize söylediği bilgiyi görebiliyoruz. Bize bir şeyin yanlış gittiğini söylüyor.
Kırmızı ve yeşil çizgilerden oluşan grafik birbirine uymayan farklı bileşenleri gösteren grafiktir. Yeşil olan bize çocuk için normal olanları gösteriyor. Biz ona 'normalize bulut' diyoruz. Ve değerler değişmeye başladığında, durum kötüleştiğinde kırmızı çizginin içine giriyoruz. Bu roket bilimi değil. Grafik doktorlara, hemşirelere ipuçları sağlamak için, zaten olan veriyi farklı şekilde gösteriyor, bu sayede neler olduğunu anlayabiliyorlar. Aynı şekilde iyi bir sürücü, frene ne zaman basacağını, köşeden ne zaman döneceğini ipuçlarına göre karar verir, bizim doktorlara ve hemşirelere bazı şeylerin yanlış gittiğini görmeleri için yardım etmemiz gerekiyor.
Bizim iddialı bir programımız var. Biz yarışın farklı şeyler yapmak için olduğunu düşünüyoruz. Büyük düşünüyoruz ki doğru olan bu. Eğer program başarılı olursa, bunun sadece hastaneyle sınırlı kalması için hiçbir sebep olmadığı yaklaşımındayız. Bu duvarları aşabilir. Kablosuz bağlantıyla beraber doktorların ve hemşirelerin her zaman aynı yerde, aynı zamanda olması için hiçbir sebep yok. Bu arada biz üç aylık bebeğimizi alıyor, onu devamlı izlemede, güvende tutuyor ve onu daha hızlı daha iyi yapıyoruz.
Çok teşekkür ederim.
(Alkışlar)