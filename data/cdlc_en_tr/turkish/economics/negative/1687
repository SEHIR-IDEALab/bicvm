Ben bir kanser doktoruyum, 3-4 yıl önce ofisimden çıkıp hastane içindeki eczanenin önünden geçerken, eczanenin vitrininde Fortune dergisini gördüm kapağında da bu vardı.
Ve bir kanser doktoru olarak böyle bir şeye bakarken birazcık kalbiniz kırılıyor. Cliff tarafından yazılmış bu makaleyi okumaya başladığınızdaysa, bu arada Cliff klinik bir deney sayesinde kanseri yenmiş, ailesi onu New York şehrinden kırsala götürüp deneysel bir tedaviye katılmasını sağlamış-- ki o dönemde Hodgkin lenfomasıymış, bu da hayatını kurtarmış. Burada dikkate değer noktalara değiniyor. Makalede bahsedilen nokta da şuydu; biyolojiye bakış açımızın kısıtlılığı kansere bakış açımızı da etkiliyor. Son 50 yıldır tek bir genin tedavisine odaklandık, ve kanseri anlamaya çalıştık, kontrol etmeye değil.
Yani bu şaşırtıcı bir tablo. Bu aynı zamanda alanımızda bizi hergün üzen bir şey, yani örneğin kardiyovasküler hastalıklar konusunda çok bariz başarılar elde edildi. Ama kansere bir bakın. Son 50 yılda kanserden ölüm hızında bir değişim yok. Kronik myelositer lösemi gibi hastalıklarda küçük başarılarımız var, bir hapla insanları %100 remisyona (iyileşme dönemi) sokabiliyoruz. Ama genel anlamda, kanser karşısında bir başarı kazanmış değiliz.
Yani bugün size anlatmak istediğim şey bunun neden böyle olduğu ile ilgili, daha sonra da içinde bulunduğum "rahat alanımdan" çıkıp bu işin nereye gittiğinden bahsedeceğim, yani kanser tedavisi ile ilgili zorlayıp denemeyi umduğumuz yeni bir yaklaşımdan. Çünkü bu çok hatalı.
İlk olarak, kanser nedir? Birinde bir kitle veya anormal bir kan sonucu olursa doktora gider. Bir iğne sokarlar. Bugün bizler hastalık tanılarını patern tanıyarak koyuyoruz. Bu normal gözüküyor mu? Anormal mi gözüküyor?
Yani patolog bu plastik şişeye sadece bakıyor. Bu normal bir hücre. Bu kanserli bir hücre. Günümüzde kanser tanısında kullanılan son teknoloji bu durumda. Moleküler bir test yok. Düne göre referans alınan bir Gen sekansı (dizilimi) yapılmıyor. Kromozomlara baktığımız da yok. Kuulandığımız en son teknoloji yöntem bundan ibaret.
Ben bir kanser doktoru olarak biliyorum ki, ilerlemiş kanseri tedavi edemem. Yani bir tarafı destekleyeceksem, kanserin tanısını erken koyan tarafı tutarım. Bu kanserle savaşabilmenin tek yolu, yani erken tanı konmalı Pek çok kanseri önleyebiliriz. Bir önceki konuşmada kalp hastalıklarından korunma yolları anlatılmıştı. Kanser için de aynısını yapabiliriz. Navigenics adında bir şirketin kurucularındanım, burada bir tüpe tükürüyorsunuz ve bunda hastalıklara ilişkin 30-40 tane genetik marker tarayabiliyoruz, ki bunların tamamı pekçok kanserin ön hastalıkları. Neyin başına gelebileceğinizi anladığınızda, onlardan korunmanın yollarını aramaya başlayabiliriz. Çünkü problem ilerlemiş kanserle geldiğinizde yapabileceğimiz çok bir şey olmayışı. İstatistikler de böyle söylüyor.
Kanser ile ilgili şeylerden birisi de yaşlanmayla alakası. Neden yaşlıların hastalığı? Çünkü çocuk sahibi olduktan sonra evrim bizi umursamıyor. Gördünüz mü, çocuk doğurma çağlarında, evrim bizi koruyor, sonrasında da 35-40-45 yaşlarında, artık öneminiz yok diyor, artık soyunuz devam edecek. Yani eğer kanserlere bakarsanız, çocukluk çağı kanserleri gerçekten de çok çok az, senede 1000 tane ile ifade edilecek kadar. Ama yaşlandıkça, çok çok yaygınlaşıyor.
Tedavi etmek neden zor? Çünkü heterojen. ve bu da kanserin içindeki evrim süreci için mükemmel bir malzeme. Bu kötü saldırgan hücreleri seçerek başlıyor, buna klonal seçim diyoruz. Ama eğer kanserin sadece moleküler bir hata olmadığını, daha fazlası olduğunu anlamaya başlarsak, tedavi edebilecek yeni yollar bulabiliriz, size göstereceğim.
yani kanserdeki ana sorunlardan birisi işte bu, onu bir takım sıfatlar ve belirtilerle tarif ediyoruz. Yorgunum, şişkinim, ağrım var vb... Sonra bazı anatomik tanımlarınız var. Bu BT yi çektiriyorsunuz, karaciğerinizde 3 cm bir kitle var. Sonrasında bazı vücut bölümü tanımları var. Kanser karaciğerde, memede, prostatta gibi. Ve tümü bundan ibaret. Kanseri tanımlama lugatımız bile çok ama çok zayıf. Tamamen semptomlara dayalı. Bir hastalığın belirtileri yani.
Son iki üç sene içinde heyecan verici olansa hükümetin 400 milyon dolar harcamış olması, ve ekstra bir milyon doları da ismine Kanser Genom Atlası Projesi dediğimiz şeye harcadılar. Bu kanserdeki genlerin sekanlamasını (dizilimini) yapma fikri, böylece bize yeni bir sözlük, tarif etmemiz için yeni sözcükler verecekler. Fransa'da 1850'lerde, kanseri vücut parçalarına göre tanımlamaya başladılar. Ve bu 150 yıldır değişmedi. Hala prostat, meme, kas kanseri dememiz bile tarihi. Düşünürseniz hiç bir mantığı yok.
Aşikar olan günümüzdeki teknolojinin, ve önümüzdeki yıllardaki teknolojinin değişeceği. Artık bir meme kanseri kliniğine gitmeyeceksiniz. HER2 amplifiye kliniğveya aktive olmuş EGFR kliniğine gideceksiniz. ve onlar da bu bireysel kanserin oluşmasına yol açan patolojik lezyona gidecekler. Yani umuyoruz ki, tıbbı sanat olmaktan çıkarıp bilim yapma yolunda bir ilerleme göstereceğiz. enfeksiyon hastalıklarında ne yapılabiliyorsa bizde yapacağız örneğin organizmalara, bakterilere bakıyorlar, sonra da bu antibiyotik daha anlamlı olur diyorlar, çünkü bu bakteri ancak bu antibiyotiğe cevap veriyor. H1N1'e maruz kalan kişiye Tamiflu veriyorlar, böylece semptomların şiddeti bariz şekilde azaltılıyor ve hastalığın pek çok belirtisi engelleniyor. Neden? Çünkü sizin neyiniz var biliyoruz, nasıl tedavi edeceğimizi de, her ne kadar bu ülkede henüz aşı yapamamış olsak da, ama bu başka bir hikaye.
Kanser Genom Atlası artık çıkıyor. İlk kanser yapıldı, bu beyin kanseriydi. Önümüzdeki ay, Aralık sonunda, yumurtalık kanseri görülecek, pek çok ay sonrasında da akciğer kanseri. Bir de proteom (protein) alanı var, bundan da birkaç dakika bahsedeceğim. ki ben bunun bir sonraki aşama olacağına inanıyorum özellikle kanseri anlama ve sınıflama konusunda. Ama anımsayın, genom ve proteomu kısıtlayıcı olmak için zorlamıyorum. Bunları karşımızdaki şeyin ne olduğunu tanımlayabilmemiz için söylüyorum. Ve buradaki çok önemli ayrıma da birazdan geleceğim.
Bugünkü sağlık hizmetlerinde milyonlarca doları hastalık tedavisine harcıyoruz-- harcanan paranın çoğu bir insanın ömrünün son iki yılına gidiyor. Ve karşı karşıya olduğumuz şeyin ne olduğunu tanımlamak için çok az harcıyoruz. Eğer bunu değiştirebilirsek, kanseri tanıyabilirsek çok daha hem de çok çok daha fazlasını başarabiliriz. Eğer becerebilirsek bir adım daha atıp önlemeyi başarabiliriz, ve bu durumu tamamen diğer tarafa yönlendirebiliriz. Açıkçası gitmemiz gereken yön de öbür taraf zaten, ileri gideceğiz.
İşte Ulusal Kanser Enstitüsünün web sitesi. Ve ben size bunun yanlış olduğunu söylemek için buradayım. Ulusal Kanser enstitüsü web sitesi kanserin genetik bir hastalık olduğunu söylüyor. Web sitesinin dediğine göre, eğer bakarsanız tek bir tane mutasyon varmış, sonrada bir ikinci, sonra da bir üçüncü, ve işte kansersiniz. Ama bir kanser doktoru olarak benim gördüğüm şu: Bu genetik bir hastalık değil. İşte, bu içinde barsak kanseri olan bir karaciğer, mikroskopta bakıyorsunuzi bir lenf nodu var kanser buraya invaze olmuş (yayılmış) BT'ye (Bilg. Tomo.) bakıyorsunuz, karaciğer kanseri. Kanser, artık büyümesi çevresi tarafından kontrol edilemeyen bir hücreler etkileşimidir. Bu teorikte yer almaz; bu çevreyle olan etkileşimdir. Biz buna bir sistem diyoruz.
Bir kanser doktoru olarak benim amacım kanseri anlamak değil. Ve bunun son 50 yıldır süregelen asıl sorun olduğunu düşünüyorum. Mücadele ettiğimiz şey kanseri anlamak mı? Amaç kanseri kontrol etmek. Ve bu çok farklı bir optimizasyon tasarısı, hepimiz için çok farklı bir strateji.
Amerika Kanser Araştırmaları Birliğinde ayağa kalktım, ki bu en büyük kanser araştırma toplantılarından biridir, 20.000 kişi vardı ayağa kalktım ve hata yaptığımızı söyledim. Ben de dahil hepimizin hata yaptığını, aşağıya odaklanıp, kısıtlayıcı olarak hata yaptığımızı söyledim. Bir adım geri atmak zorundayız. Ve ister inanın ister inanmayın, seyircilerden ıslık çalanlar oldu. İnsanlar bozuldu, ama ileriye gidebilmemizin tek yolu bu.
Biliyorsunuz, birkaç sene önce Danny Hillis ile tanışma fırsatım olmuştu. Bir şekilde bir araya gelmiştik ve aslında birbirimizle tanışmayı ikimiz de istemiyorduk. Kendime "Disney'den bilgisayar dizaynı yapan bir adamla tanışmayı istiyor muyum?" diye sordum. Ve o da gerçekten başka bir doktorla daha tanışmam gerekli mi diyordu. Ama araya giren kişiler bizi bir araya getirdiler. ve bu yaptığım şey konusunda dönüşümümü sağladı, çok dönüştürücü oldu. Birlikte tasarladık ve model çıkarma üstünde çalıştık-- fikirlerin çoğu Danny'den geldi, ve onun ekibinden-- vücudumuzdaki kanseri kompleks bir sistem olarak modelledik. Ve size bazı verileri göstereceğim, ki bu noktalar gerçekten de bir fark yaratabilir ve yaklaşımımızı değiştirebilir.
Anahtar ise bu değişkenlere ve bu verilere baktığınızda veri girdilerini anlamak zorunda oluşunuz. Yani vücut sısınızı 30 günden uzun zaman boyunca ölçersem, ve ortalaması neydi diye sorarsam, 98.7 F sonucuna bakıp, harika! derim. Ama bu günlerden birisinde vücut ısınız 6 saatliğine 102 F'a çıkarsa sizde Tylenol alıp iyileşirseniz vs vs... İşte bu noktayı tamamen atlamış olurum. Yani tıptaki ana sorunlardan birisi, sizin, aslında hepimizin doktora senede bir defa gitmemiz. Farklı veri parçacıkları var; bunlar üstünde de zamanın fonksiyonu yok.
Eskiden bu durumda bu küçük hayat cihazına yöneliniyordu. Bilirsiniz, şu an bunu iki buçuk aydır kullanıyorum. İnanılmaz bir alet, sadece bana günde kaç kilokalori yaktığımı söylediği için değil, ama 24 saat boyunca, bütün gün ne yaptığıma da baktığı için. Masamda üç saat boyunca oturduğumu farkmemiştim, ve hiç hareket etmiyormuşum. Ve verilerdeki pek çok fonksiyonu da giriş sistemine ekledik, bunlar anladıklarımızdan çok daha farklı, çünkü bunları dinamik olarak ölçmüyoruz.
Yani eğer kanseri bir sistem olarak düşünürseniz, bir veri girişi, bir veri çıkışı ve arada da bir orta durum olmalı. Yani, bu durumlar geçmiş hikayelerle eşdeğer, ve kanser hastasında veri girişi de ortam, diet, tedavi, genetik mutasyonlar. Veri çıkışları da semptomlar. Ağrımız mı var? Kanser büyüyor mu? Şişkin mi hissediyoruz? vs vs Bu durumların pek çoğu saklı. Biz de alanımızda veri girdisini değiştiriyoruz agresif kemoterapi veriyoruz. Sonra soruyoruz, veri çıkışı düzeldi mi? Ya da ağrı azaldı mı?
Ama problem şu ki bu sadece tek bir sistem değil. Pek çok ölçekte pek çok sistem söz konusu. Sistemlerden oluşan bir sistem. Yani yeni doğan sistemlere bakmaya başladığınızda, bir nörona mikroskop altında bakabilirsiniz. Mikroskop altında bir nöron çok zarif duruyor, şuralarından birşeyler çıkıyor, buralarında birşeyler var, ama kompleks bir sistemde onları bir araya getirmeye kalktığınızda, ve onun bir beyine dönüşmeye başladığını görebilirsiniz, ve beyin anlayış yaratabilme gücüne sahiptir, vücut hakkında konuşmaya başladığımızda da kanser kompleks bir sistem gibi modellenmeye başlıyor. Yani, kötü haber bu işler çok zorlu-- ve zorlu da anahtar kelimemiz-- oluşan yeni sistemleri detaylıca anlamak çok zor. İyi haber ise onları manipule edebiliyorsunuz Onların her bir bileşenini esaslıca anlamadan da onları kontrol etmeyi deneyebilirsiniz.
Şimdiye kadar yapılmış en temel kanser klinik çalışmalarından birisi New England Journal of Medicine'de Şubat ayında yayınlandı, meme kanseri olan pre-menapozal dönemdeki kadınlarla çalıştılar. Yani bu olabileceğiniz en kötü türde kanserlerdendir. Kemoterapilerini aldılar, ve sonra onları randomize ettiler, bunlardan yarısı plasebo aldı, diğer yarısı da kemik yapıcı Zoledronic acid adında bir ilaç aldı. osteoporoz tedavisinde kullanılır, senede iki defa bundan aldılar. Bakıldığında bu 1800 kadında yani senede 2 defa kemik yapan ilaç alanlarda kanser rekürrensinin (nüks etmek) %35 azaldığı saptandı. Kansere hiç dokunmayan bir ilaç ile elde edilen azalmış bir nüks oranı. Buradaki fikir, toprağı değiştirirseniz, tohum iyi yetişmez. Sistemi değiştirdiniz, ve kanser üzerinde bir etki sağlamış oldunuz.
Şimdiye dek hiç kimse--bu şok edici olabilir-- hiç kimse yapılan kemoterapinin bir kanser hücresine dokunduğunu gösterebilmiş değil. Bu hiç gösterilemedi. Doku kültür kaplarında yapılan onca zarif çalışma var, bunlar eğer bu kanser ilacını verirseniz, kanser hücresine şu etkisi olur diyor, ama o kaplarda kullanılan dozlarla vücutta oluşan dozajın hiç alakası yok.
Eğer meme kanseri olan bir kadına her üç haftada bir Taxol adında bir ilaç verirseniz, ki bu standart uygulamadır, metastatik kanseri olan kadınlardan %40'ının bu ilaca yanıtı çok iyi olur. Ve yanıtta %50'ye varan bir küçülmedir. Ve, anımsayın ki bu vaka sayısına bağlı değil, ama bu ayrı bir hikaye tabii. Sonra nüks olur, ben de aynı ilacı her hafta vermeye başlarım. Bir %30'u daha tedaviye olumlu yanıt verir. Ve sonra yeniden nüks olur, bu defa aynı ilacı 96 saat boyunca damardan sürekli infüzyon şeklinde veririm, ki %20-30'u da bu tedaviye cevap verir. Yani bana bunun her üç dozajda da aynı mekanizma ile çalıştığını söyleyemezsiniz. Çünkü öyle değil. Mekanizma hakkında hiç bir fikrimiz yok. Yani kemoterapi fikri bu kompleks sistemi dağıtmak da olabilir, aynı kemik yapan ilacın sistemi dağıtması ve nüksü azaltması gibi, kemoterapi de aynı şekilde çalışıyor olabilir. Bu deney hakkındaki en müthiş şeyse, yeni kanser odaklarını da küçültmüş olması, %30 oranında.
Yani sorun, sizin ve benim sorunumuz şu, hepimizin sistemleri değişiyor. Sistemlerimiz dinamik. Demek istediğim bu korkutucu bir değişim, ama dünyadaki obeziteye bir bakın. Sayıları okuyamazsanız kusura bakmayın, bayağı küçükler. Ama baktığınızda, bu kırmızı, buradaki bu koyu renk, nüfusun %75'inden fazlası obez olan ülkeler. On yıl öncesine bakın, yirmi yıl öncesine, farklı işaretlenmiş. Yani şimdiki sistemlerimizin dinamiği on veya yirmi yıl öncesinden farklı. Yani bugünkü hastalıklarımız, ki bunlar geçmiş pek çok on-yıllarımızın sistemimizdeki yansımasını gösteriyor, buna benzer şeylere dayalı olarak önümüzdeki on yıl içinde dinamik olarak değişecek.
Yani bu fotoğraf, ne kadar güzel de olsa, 40 GB lık bu fotoğraf tüm bir proteomun fotoğrafı. Yani bu süper iletken bir mıknatıstan geçmiş bir kan damlasından bir çözünürlük elde edebiliyoruz, bu şekilde de vücuttaki tüm proteinleri görebiliyoruz. Sistemi görmeye başlayabiliyoruz. Her bir kırmızı nokta tanımlanabilmiş bir proteini gösteriyor. Bu mıknatısların gücü, burada yapabileceklerimizi gücü bu teknoloji sayesinde "bireysel bir nötronu" görmemize dayalı. Yani, Danny Hillis ve Uygulamalı Proteomik adındaki ekip ile yapmakta olduğumuz şey, bu bireysel nötron değişikliklerini görebilir hale gelmemiz, ve böylece sisteme daha önce hiç bakmadığımız bir şekilde bakabiliyoruz. Yani kısıtlayıcı bakış yerine bir adım geri atıyoruz.
İşte bu 46 yaşında bir kadın nüks eden akciğer kanseri hastası. Kanser beyninde, akciğerlerinde, karaciğerindeydi. Carboplatin Taxol, Carboplatin Taxotere, Gemcitabene, Navelbine tedavisi aldı. Bilinen her ilaç denedi, ve hastalık ilerlemeye devam etti. 12 yaş altında 3 çocuğu vardı, ve buda BT taraması. Yani bu nedir? BuradavVücudundan kesitsel görüntüler alıyoruz. Burada ortada kalbi görebilirsiniz, kalbin hemen yanında solda bütük bir tümor var. bu tedavi olmazsa saldırıya geçip onu haftalar içinde öldürecek. Bir kimyasal yolu hedefleyen tek bir ilaç almaya başlıyor, ve tekrar belirteyim, bu yolun kanserin içindeki sisteme dahil olduğundan emin değilim, ama bir yola hedeflenen bir ilaç, ve işte bir ay sonrası, kanser yok oldu. Altı ay sonra, hala yok. Bu kanser nüksetti ve bu hasta üç sene sonraakciğer kanserinden vefat etti, ama bir ilaç sayesinde üç yıl kazanmış oldu ve ilacın semptomları ağırlıklı olarak sivilceydi. Konu bundan ibarettir.
Yani, problem şu, klinik çalışma tamamlandı, ve bizler de parçasıydık, ve klinik deneylerin temelinde, ana klinik deneyde, ki biz buna faz 3 diyoruz, placebo kullanmayı reddettik. Anne veya kardeşlerinizin ilerlemiş seviyede akciğer kanseri olsaydı ve yaşamak için de bir kaç haftası, plasebo ister miydiniz? Cevap elbette hayır olacaktır. Bu nedenle çalışma bu hasta grubunda yapıldı Grubun %10'unda bu dramatik yanıt gözlendi, burada gösteriliyor, ilaç da FDA'ya gitti, ve FDA de plasebo çalışması olmadan bu ilacın hastalara gerçekten faydalı olduğunu nasıl anlayacağım diye sordu. Ve FDA'in toplantı yapacağı sabah, Wall Street Journal'daki başmakale buydu. (kahkahalar) Ve, biliyor musunuz, o ilaç onaylandı.
Şaşırtıcı olan şu, başka bir şirket doğru bir klinik deneyi yaptı, hastaların yarısına placebo, diper yarısına da ilaçtan verdiler. Burada önemli birşey öğrenmiş olduk. İlginç olan bu çalışmayı Güney Amerika ve Kanada'da "plasebo vermenin daha etik olduğu" yerde yapmış olmaları, onay alabilmek için U.S'de de yapmak zorunda kaldılar, yani sanıyorum, denekler arasında New York kırsallarından katılan sadece üç tane US vatandaşı yer aldı. Ama bunu yaptılar, ve buldukları da şu oldu, ilaca cevap vermeyenlerden %70 'i plasebo alanlardan çok daha iyiydi ve çok daha uzun yaşadılar. Yani bu deney kanser hakkında bildiğimiz herşeye meydan okudu, ilaca yanıt alma zorunluluğunuz da yok. Hastalığı "küçültmeniz" de gerekmiyor. Hastalığı yavaşlatabilirsek, hastanın kalan yaşam süresi bu sürenin kalitesi ve hastaların nasıl hissetiği hakkında daha faydalı sonuçlar elde edebiliriz.
Problem şu, ben bir doktorum, bugün BT taramanıza bakıyorum, karaciğerinizde 2 cm kitle görüyorum, üç ay sonra geri geldiğinizdeyse bu 3 cm olmuş, ilaç size faydalı oldu mu olmadı mı? Nereden bileceğim? Vermeseydim 10 cm mi olacaktı, yada size verdiğim ilaç belirgin bir faydası veya zararı olmayan bir ilaç mı? Bu çok temel bir sorun. Ve yeniden, yeni teknoloji burada devreye giriyor.
Yani aşikar olan şey, doktorun ofisine girdiğinizde-- yani, esas amaç nihai amaç bu hastalığın önlenmesi, değil mi? Nihai amaç bütün bunların olmasına en baştan engel olmak. Bu en etkili, en ucuz ve başarabileceğimiz en iyi şey. Ama birisi hastalanacak kadar şanssızsa, doktorun ofisine gidecek, bir damla kan verecek, ve hastalığınızı nasıl tedavi edeceğimizi anlamaya başlayacağız. Bu konuya proteomik açıdan yaklaşacağız, yeniden, bu şekilde sisteme bakacağız. Bu büyük fotoğrafı görmek.
Bu çeşit teknolojilerdeki sorun ise vücuttaki proteinlere baktığınızda yüksek çoklu ve düşük çoklu proteinler arasında 11 ayrı düzeyde büyüklük farklılığı olması. Dünyada henüz ayrı 11 düzeyde büyüklük ölçebilecek bir teknoloji yok. Yani Danny Hillis ve ekibiyle yapılmış olan şeylerin çoğu mühendislik ilkelerini kullanarak yazılımı oluşturmaya sağlamaktan ibaret. Bu spektruma farklı bölümlerinden bakmaya başlayabiliriz.
Daha önce çapraz disipliner iş birliğinden bahsettik. Ve bence oluşan heyecan verici şeylerden biri de bu alanlardan yeni insanların buna katılıyor olması. Dün, Ulusal Kanser Enstitüsü yeni bir program açıkladı İsmi, onkoloji ve fiziksel bilimler, fizikçiler, matematikçiler kanser hakkında düşünmeleri için davet ediliyorlar, bu konuyla daha önce teması olmamış kişiler. Danny ve ben bu problemi yüklenmek için 16 milyon dolar aldık, bu bize dün bildirildi. Tamamen yeni bir yaklaşım, farklı mekanizmalarla yüksek dozlarda kemoterapi vermek yerine teknolojiyi kullanarak aslında vücutta neler olup bittiğinin resmini alabilmek için.
Şimdi 2 dakika bu teknolojilerin nasıl çalıştığı-- çünkü bunu anlamamız gerçekten önemli. Olan şey şu, her bir proteininiz elektriksel bir yük taşıyor, yani proteinleriniz serpilmiş durumda, manyetik alan onları etraflarında döndürüyor, ve en sonda da bir dedektör var. Bu dedektöre ne zaman çarpacakları kütle ve elektrik yüklerine bağlı. Ve eğer mıknatıs yeterince büyükse, ve sizin de çözünürlüğünüz yeterince yüksekse, gerçekten vücudunuzda yer alan bütün proteinleri hassas olarak saptayabilir ve bu sistemin nasıl çalıştığını anlamaya başlayabilirsiniz.
Ben, bir kanser doktoru olarak, dosyalarımda ya da sizin dosyanızda, duran bu kalınlıkta kağıtlar yerine, ofisimdeki veri akışı artık buna benzemeye başladı, bir tek damla kandan GB'lar dolusu veri alınıyor. Elektronik veri elemanları hastalığın her yönünü tasvir ediyorlar. Ve elbette ki amacımız karşılaştığımız durumlardan temel bir şey öğrenmeden yeniden, yeniden bu durumlarla karşılaşmaktansa, her bir karşılaşmadan yeni bir çey öğrenerek ileriye doğru gitmek.
Sonuç olarak kısıtlayıcı bu bakış açısından kurtulmalıyız. Daha farklı ve daha radikal düşünmeye başlamalıyız. Buradaki herkese rica ediyorum, farklı düşünmeye çalışın. Yeni fikirler üretin. Bunları bana veya kendi alanınızda başkalarına söyleyin, çünkü son 59 yıldır değişen hiçbir şey olmadı. Radikal anlamda farklı yaklaşımlara ihtiyacımız var.
Biliyorsunuz, Andy Grove Intel'deki başkanlığından indiği zaman-- ve Andy akıl hocalarımdan birisidir, çetin birisidir-- Andy görevini bıraktığında, şöyle demişti, "Hiç bir teknoloji kazanmayacak. Teknolojinin kendisi kazanacak" Ve bende tıp alanı ve kanser konusunda teknolojinin geniş alanda kullanılacağına, bunun ileriye doğru gitmemizde yardımcı olacağına inanan birisi olarak, çok yakın gelecekte bu hastalara yardımcı olabileceğimizi düşünüyorum.
Çok teşekkür ediyorum.