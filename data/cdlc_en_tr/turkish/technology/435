Elimde bulunan bu kitap 1982 yılında e-posta adresi olan herkesin isminin bulunduğu bir rehber. (Kahkahalar) Aslında, aldatıcı bir büyüklüğü var. Her sayfada sadece aşağı yukarı 20 kişi mevcut, çünkü her bir kişinin adı, soyadı ve telefon numarası burada yazıyor. Hatta doğrusu, isim ve e-posta adresine göre ayrı ayrı sıralandığı için herkesin ismi iki kere geçiyor Besbelli çok ufak bir topluluk. O zamanlar internette yalnızca iki tane Danny vardı. İkisini de tanıyordum. Hepimiz birbirimizi tanımıyorduk ama birbirimize bir nevi güveniyorduk ve o güven duygusu bütün ağa yayılmıştı. Ve bir şeyler yapmak için gerçekten birbirimize güvenebileceğimiz hissi vardı.
Şimdi, bu topluluğun içindeki güvenin düzeyini anlamanız için ilk zamanlarda bir alan adı için kayıt yaptırmanın nasıl olduğunu size anlatayım. Bir şekilde İnternet'teki üçüncü alan ismi kaydını ben yaptırmıştım. Yani, bbn.com ve symbolics.com hariç istediğim herhangi bir şeyi alabilirdim. Ve ben think.com'u seçtim, ama sonradan düşündüm ki, yani biliyorsunuz, seçilebilecek çok enteresan isimler var. Belki ne olur ne olmaz diye bir kaç tane ilaveten kaydettirmeliyim. Sonradan "Eh, o kadar da güzel olmaz." diye düşündüm.
(Kahkahalar)
Yalnız ihtiyacın olanı almak davranışı o günlerde herkesin yaptığı bir şeydi, Ve doğrusu, sadece internetteki insanlar öyle değildi, bir nevi internetin protokollerinin içinde olan bir şeydi. Yani internet protokolünün, kısaca IP'nin ve onu oluşturup yönlendiren algoritmanın temel amacı aslında yeteneği olandan alıp ihtiyacı olana vermekti. Ve siz biraz fazla bant genişliğine sahip olduğunuzda başka birine bir mesaj iletirdiniz. Onlar fazla bant genişliğine sahip olduğunda da size mesaj iletirdi. Bunu yapmak için bir nevi insanlara bağımlıydınız, ve bu temel ilke sayılırdı. Aslında böyle bir komünist prensibinin Soğuk Savaş esnasında Amerikan Savunma Bakanlığı tarafından geliştirilen bir sistemin temeli olması bir hayli enteresan. Fakat açıkça görülüyor ki bu gerçekten çok iyi yürüdü ve internetin nerelere geldiğini gördük. İnanılmaz başarılıydı.
Hatta o kadar başarılıydı ki, bugün böyle bir kitabı tekrar yapmak mümkün değil. Tahminime göre aşağı yukarı 40 km kalınlığında olurdu. Ama elbette böyle bir şey yapılamaz, çünkü internet kullanan her insanın ismini veya da e-posta adresini bilmiyoruz. İsimlerini bilseydik bile, eminim ki isimlerinin, telefon numaralarının ve adreslerinin herkese duyurulmasını istemezlerdi.
Gerçek şu ki günümüzde internette kötü adamlar çok. Bu sorunla da güvenilir alt ağlar, duvarla çevrili topluluklar, VPN'ler gibi aslında internetin kendisi olmayan, fakat aynı küçük yapıtaşlarından oluşan şeylerle başa çıktık. Fakat yaptığımız aslında halen aynı güven duygusuyla, aynı yapıtaşlarıyla bunu geliştirmek. Bu da, meydana gelebilecek hatalara karşı veya bir takım kasıtlı saldırılara karşı savunmasız olduğu anlamına geliyor. Fakat hatalar bile kötü olabilir.
Örneğin yakın zamanda Asya'nın tamamında YouTube'a erişmek bir süreliğine imkansızdı. Sebebi de Pakistan'ın ülke içindeki ağında uyguladığı YouTube sansürlemesindeki hatalardan kaynaklanmıştı. Bütün Asya'yı altüst etmeyi hedeflemediler fakat protokoller o şekilde çalıştığı için ettiler. Başka bir örnek - bu salondakilerin bir çoğunu etkilemiş olabilir ve belki hatırlarsınız: bir kaç sene önce Mississippi'nin batısında kalan hiç bir uçak kalkamamıştı. Sebebi de Salt Lake City'de router kartındaki bir yazılım hatasıydı. Şimdi havayolları sistemlerimizin internet'e gerçekten bağlı olmadığını düşünüyorsunuz, ve bir bakımdan değil de. Buna daha sonra döneceğim. Fakat gerçek şu ki, insanlar internette bir şeylerin aksamasından, ve router kartının çalışmamasından dolayi uçamadı.
Ve buna benzer olaylar da gittikçe artıyor. Mesela geçen nisanda enteresan bir olay oldu. Birdenbire, Amerikan Askeri Üsleri'nin arasındaki akış dahil, dünyadaki bütün internet akışının çok büyük bir kısmı Çin üzerinden dolaştırılmaya başladı. Ve bir kaç saat boyunca her şey Çin'den geçti. Çin Telekomu bunun sadece küçük bir hatadan kaynaklandığını söyledi, ve böyle olması da gayet mümkün. Fakat kesinlikle bir başka kimse isteseydi bile bile de bu "küçük hata"yı yapabilirdi. Bu da sistemin küçük hatalara karşı bile ne kadar korunmasız olduğunu gösteriyor. Bir de kasıtlı saldırılara karşı ne kadar korunmasız olduğunu düşünün.
Yani bugünlerde biri gerçekten A.B.D'ye veya batı medeniyetine saldırmak istese, bunu tanklarla yapmayacaklar. Bu başarılamaz. Yapacakları şey büyük ihtimalle İran'daki nükleer tesise yapılan saldırıya çok benzeyecektir. O saldırıyı kimse üstlenmedi. Orada bir endüstriyel makina fabrikası vardı. Kendisinin internette olduğunu bilmiyordu. Kendisinin internet bağlantısının kesildiğini sanıyordu fakat birinin oraya gizlice bir flaş disk falan sokması mümkündü ve oraya oraya giren yazılım santrifüjleri kendi kendilerine imha ettirdi. Buna benzer bir yazılım bir petrol rafinerisini veya bir farmasötik fabrikayı ya da bir çip fabrikasını imha edebilir. Ve şu an siber saldırılar ve bunların savunması konusunda çok fazla endişe var... Eminim gazetelerde bununla alakalı çok şey okumuşsunuzdur.
Fakat şu bir gerçek ki insanlar genellikle internette olan bilgisayarları koruma üzerine odaklanmışlar, fakat internetin kendisini bir iletişim aracı olarak savunmaya şaşırtıcı derecede az özen vermişler. Ve ben buna daha çok dikkat etmemiz gerektiğine inaniyorum çünkü aslında biraz hassas bir yapıya sahip. Fakat ilk çıktığı günlerde, isminin ARPANET olduğu zaman, daha doğrusu bazı zamanlar -hatta bir zaman tek bir mesaj işlemcisinin arızasından dolayı tamamen başarısız olmuştu. Ve internetin çalışma sistemi kısacası: yönlendiriciler mesajları bir yerden diğer bir yere nasıl aktarabilecekleri konusunda aralarında bilgi paylaşıyorlar. Ve bu işlemci, bir arızalı kart yüzünden bir mesajı bir yere negatif bir süreçte aktarabileceğine karar vermiş. Yani başka bir ifadeyle, siz daha mesaj yollamadan iletebileceğini iddia ediyordu. Ve elbette bir mesajı herhangi bir yere yollamanın en hızlı yolu çabucak geri yollayacak ve çok hızlı ulaştıracak bu elemana yollamaktı. Böylelikle internetteki her mesaj bu ağ üzerinden iletilmeye başlandı ve bu da tabiki her şeyi tıkadı. Her şey bozulmaya başladı. Ama enteresan olan şey ise sistem administratörleri bunu düzeltebiliyordu fakat bunun için internetteki her kapatmaları gerekiyordu. Böyle bir şeyi elbette bugün yapamazsınız. Yani, her şeyi kapatmak. Bu tüm dünyanın kablolu ağ şirketinden gelen bir servis mesajı alması gibi bir şey olurdu.
Tabi ki böyle bir şeyi bugün birçok nedenden dolayı yapamazlar. Bunun bir nedeni, telefonlarının çoğu şu an IP protokolü kullanıyor ve Skype ve internetten geçen benzeri şeyler kullanıyorlar. Yani aslında gittikçe çeşitli şeylerde ona bağımlı hale geliyoruz. Mesela LAX'i internetten çıkardığınızda interneti gerçekten kullandığınızı düşünmeyeceğiniz gibi. Benzin aldığınızda interneti gerçekten kullandığınızı düşünmüyorsunuz. Gittikçe artan bir şey ise bu tür sistemlerin interneti kullanmaya başlıyor olması. Çoğu henüz internete dayalı değil fakat interneti servis işlevleri için, idari işlevler için kullanmaya başlıyorlar ve cep telefonu sistemi gibi - henüz hala nispeten internetten bağımsız olan bir şeye baktığınızda, internet buna da bazı kontrol ve idari işlevlerde gizlice girmeye başlıyor ve aynı yapı taşlarını çok iyi çalıştıkları için, ucuz oldukları için, tekrarlandıkları için... ve benzeri sebeplerden dolayı kullanmak çok cezbedici geliyor. Böylelikle bütün sistemlerimiz gittikçe aynı teknolojiyi kullanıyorlar ve bu teknolojiye bağımlı hale geliyorlar. Böylelikle modern bir uzay aracı dahi günümüzde aracın bir ucundan diğer ucuyla konuşmak için dahi internet protokolünü kullanıyor. Bu çılgınlık. Bu tarz şeyler için asla tasarlanmamıştı.
Yani biz bu sistemi kurduk, her bir parçasını da anlıyoruz fakat bunu umduğumuzdan çok farklı şekilde kullanıyoruz, ve artık tasarlanma amacından çok çok farklı ölçeklere ulaştı. Ve gerçekten şu anda hiç kime tam olarak neler için kullanıldığını anlamıyor. Bütün parçalarını bizim tasarladığımız fakat gerçekten tam olarak kimsenin nasıl işlediğini anlamadığı ve küçük ayrıntılarını bilmediği ve ne tür sonuçlar doğuracağı bilinmeyen finans sistemi gibi gelişen bir sisteme dönüşüyor. Ve böylece internet hakkında şunu yapar bunu yapar, gelecekte de şunları şunları yapacak diyen bir uzmanın konuşmasını duyarsanız, bu ifadeleri ekonomi hakkında yorum yapan bir ekonomiste veya havadurumu hakkında yorum yapan bir sunucuya yaklaştığınız şüphenin aynısıyla yaklaşmalısınız. Bilgiye dayanan bir düşünceleri var, fakat bu o kadar hızlı değişiyor ki uzmanlar dahi ne olacağını öngöremiyor Yani internette şu saptamalardan birini görürseniz bilin ki bu yalnız birinin düşüncesi. Kimse şu an internetin gerçekten ne olduğunu bilmiyor, çünkü daha bir saat öncesiyle aynı değil. Sürekli değişiyor. Sürekli yeniden şekilleniyor.
Ve bununla olan asıl sorun, bence bizim kendimizi finansal felakette olduğu gibi yeni bir felakete hazırlıyor olmamız. Finansal sistem de aynı şekilde başta güven üzerine kurulmuştu ve daha küçük ölçekli bir sistem olarak yapılmıştı ve biz onu tasarlanma amacının sınırlarının ötesinde genişlettik. Ve sanırım şu an internette verimli bir DOS saldırısının ne tür sonuçlar doğurabileceğini bilmediğimiz apaçık ortada. Ve bu sene ne sonuç doğuracaksa, seneye bu daha da kötü olacak ve sonra daha da kötüleşerek devam edecek.
O yüzden bir plan B'ye ihtiyacımız var. Şu an bir plan B yok. İnternetten bağımsız olmamızı sağlayacak apayrı yapıtaşlarından oluşan özenle tuttuğumuz temiz bir yedekleme sistemimiz yok. Dolayısıyla ihtiyacımız olan şeyin illa internetin performansına sahip olması şart değil. Fakat bir polis şubesi itfaiye şubesine internet olmadan da ulaşabilmeli veya hastaneler de akaryakıt ısmarlayabilmeli. Bunun bir multi milyar dolarlık hükümet projesi olması gerekmiyor. Bu aslında teknik olarak oldukça basit bir şey çünkü hazır fiber altyapıdan ve hazır kablosuz altyapıdan yararlanabilir. Mesele sadece böyle bir şeyi yapmaya karar vermekte.
Lakin insanlar buna olan ihtiyacı hissetmeden karar da vermeyecekler ve şu an yaşadığımız sorun da tam olarak bu. Ve birçok insan, hatta bir çoğumuz böyle bağımsız bir sistemimiz olsun diye sessizce tartıştık yıllarca. Fakat plan A bu kadar iyi çalışırken insanların dikkatini plan B ye çekmek çok zor.
Yani benim düşüncem, herkes internete ne kadar bağımlı hale geldiğimizi anlarsa, ne kadar savunmasız olduğunu anlarsa, o zaman şu diğer sistemin var olmasına odaklanabiliriz. Ve sanıyorum yeterli sayıda insan "Evet, böyle bir sistemimiz olsun isterim, bu tarz bir sistem yapılsın" derse, o zaman yapılır. O kadar da zor bir sorun değil. Bu kesinlikle bu odadaki insanlar tarafından yapılabilir.
Ve zannediyorum bu sorun, bu konferansta duyacağınız sorunlar içinde düzeltilmesi en kolay sorunlardan biridir. Bunun hakkında sizi bilgilendirme şansı bulduğum için çok mutluyum.
Çok teşekkür ederim.
(Alkışlar)