Büyük problemleri çözerdik. 21 Temmuz 1969'da Buzz Aldrin Apollo 11'in ay kapsülünden çıktı ve Sükunet Denizi(Ay zemini) üzerine indi. Armstrong ve Aldrin yalnızdı, ama ayın gri yüzeyi üzerinde onların varlığı sarsıcı, kolektif bir çabanın sonucuydu.
Apollo programı Amerika Birleşik Devletleri tarihindeki barış dönemi seferberliklerinin en büyüğüydü. Aya ulaşmak için, NASA bugünün parasıyla yaklaşık 180 milyar dolar, ya da Amerikan federal bütçesinin yüzde dördünü harcadı. Apollo programı yaklaşık 400.000 kişiyi istihdam etti ve 20.000 şirket, üniversite ve devlet kurumundan işbirliği talep etti. İnsanlar öldü, Apollo 1 mürettebatı da dahil. Ama Apollo programı sonlandırılmadan önce, 24 kişi aya uçtu. Onikisi ay üzerinde yürüdü, içlerinden Aldrin, Armstrong'un geçen yıl ölümünden sonra, şimdi en kıdemlileri.
Peki neden gittiler? Geriye çok şey getirmediler: 381 kilo (841 pound) eski taş, ve 24'ününde daha sonra vurguladığı -- dünyamızın küçüklüğüne ve narinliğine yeni bir bakış getirdiler. Neden gittiler? Alaycı cevap gittiler çünkü Başkan Kennedy Sovyetlere kendi ulusunun daha iyi roketlere sahip olduğunu göstermek istedi. Ama Kennedy'nin Rice Üniversitesi'nde 1962'de kendi söyledikleri daha iyi bir ipucu sağlar.
(Video) John F. Kennedy: Ama neden, kimileri soruyor, ay? Neden hedef olarak bunu seçiyoruz? Ve de sorabilirler, Neden en yüksek dağa tırmanalım? Neden, 35 yıl önce, Atlantik'i uçarak geçtik? Rice neden Texas'la oynasın? (Bilgi: Rice'ın zayıf, Texas'ın güçlü üniversite futbol takımları var.) Aya gitmeyi seçiyoruz. Aya gitmeyi seçiyoruz. (Alkış) Bu on yılda aya gitmeyi seçiyoruz, ve başka şeyler yapmayı da, kolay oldukları için değil, zor oldukları için.
Jason Pontin: Çağdaşlara göre, Apollo soğuk savaş döneminde Batı'nın Doğu'ya bir zaferi değildi sadece. O zamanlarda, en güçlü duygu teknolojinin insan aklını aşan gücüne duyulan meraktı. Gittiler çünkü yapılan büyük bir şeydi. Aya iniş uzun bir dizi teknolojik zafer bağlamında gerçekleşti. 20. Yüzyılın ilk yarısı montaj hattını ve uçağı üretti, penisilin ve tüberküloz için bir aşı üretti. Yüzyılın ortalarında Çocuk felci yok edildi ve çiçek hastalığı ortadan kaldırıldı. Teknolojinin kendisi Alvin Toffler'in 1970'de adlandırdığı "hızlandırıcı itiş" e sahip görünüyordu. İnsanlık tarihinin çoğunda, bir attan daha hızlı gidemedik ya da yelkenli bir tekneden, ama 1969'da, Apollo 10 mürettebatı saatte 25.000 mil (40234 km) hızla uçtular.
1970 yılından beri, hiçbir insan tekrar aya gidemedi. Apollo 10'un mürettebatından hızlı kimse seyahat edemedi, ve teknolojinin gücü hakkındaki gamsız iyimserlik buharlaştı teknolojinin çözebileceğini hayal ettiğimiz büyük sorunlar, Mars'a gitmek, temiz enerji yaratmak, kanseri tedavi etmek ya da dünyayı doyurmak gibi, inatçı derecede zor gelmeye başladı.
Apollo 17'nin kalkışını izlediğimi hatırlıyorum. Beş yaşındaydım, ve annem Saturn V roketinin ateşli egzozuna gözlerimi dikerek bakmamamı söyledi. Hayal meyal bir şekilde bunun ay görevlerinin sonuncusu olduğunu biliyordum, ama hayatım boyunca Mars kolonilerinin olacağından kesinlikle emindim.
Ve "Büyük problemleri teknoloji ile çözme kapasitemize birşey oldu" cümlesi sıradan hale geldi. Her zaman duyuyorsunuz. Burada TED'de de son iki gün içinde duyduk. Sanki teknoloji uzmanları bizi başka yöne çevirdiler gibi geliyor ve kendilerini önemsiz oyuncaklar ile zenginleştirdiler, IPhone'lar ve uygulamalar ve sosyal medya gibi, veya otomatik ticareti hızlandıran algoritmalar gibi. Bunların çoğu yanlış değil. Hayatlarımızı geliştirdi ve zenginleştirdi. Ama insanlığın büyük problemlerini çözmüyorlar.
Ne oldu? Silikon Vadisi'nde dar görüşlü bir açıklama var, Intel, Microsoft, Apple ve Genentech'i finanse ettiği yıllara göre şimdi daha az arzulu şirketleri finanse ettiğini kabul ediyorlar. Silikon Vadisi piyasalar suçlanmalı diyor, özellikle girişim sermayedarlarının girişimcilere sundukları teşvikler. Silikon Vadisi girişim yatırımlarının dönüşümsel fikirleri finanse etmekten değişen problemleri hatta sahte problemleri finanse etmeye kaydığını söylüyor. Ama ben bu açıklamanın yeteri kadar iyi olduğunu düşünmüyorum. Bu çoğunlukla Silikon Vadisi'nde neyin yanlış olduğunu açıklıyor. Girişim sermayedarları risk açısından en rahat dönemlerinde bile küçük yatırımları tercih ettiler, 10 yıl içinde çıkış sunan ufacık yatırımlar. Girişim sermayedarları her zaman enerji gibi sermaye gereksinimleri büyük olan ve geliştirmesi uzun ve ayrıntılı olan karlı teknolojilere yatırım yapmak için mücadele ettiler, ve girişim sermayedarları hiçbir zaman, hiçbir zaman ani ticari değer sağlamayan büyük problemleri çözecek teknolojilere yatırım yapmadılar. Hayır, büyük sorunları çözemememizin sebepleri daha karmaşık ve daha derin.
Bazen büyük sorunları çözmeyi seçmiyoruz. Eğer istesek Mars'a gidebilirdik. Hatta NASA'da bir plan taslağı vardır. Ama Mars'a gitmek genel katılımlı bir politik kararı takip etmeli ve bu asla olmayacak. Mars'a gitmeyeceğiz çünkü herkes dünyada yapılacak daha önemli şeyler olduğunu düşünüyor.
Bazen, büyük sorunları politik sistemlerimiz başarısız olduğu için çözemeyiz. Bugün dünya enerji tüketiminin %2'den azı rüzgar, güneş ve biyoyakıt gibi gelişmiş, yenilenebilir kaynaklardan elde ediliyor, yüzde ikiden daha az, ve sebep tamamen ekonomik. Kömür ve doğal gaz rüzgar ve güneşten daha ucuz, ve petrol biyoyakıtlardan daha ucuz. Fiyatta rekabet edebilecek alternatif enerji kaynakları istiyoruz. Hiç yok. Şimdi, teknoloji uzmanları, iş liderleri ve ekonomistler hepsi bir konuda hemfikir milli politikalar ve uluslarası anlaşmalar alternatif enerjinin geliştirilmesini teşvik etmeli: çoğunlukla, enerji araştırma ve geliştirmesinde önemli bir artış ve karbon üzerinde bir çeşit fiyatlandırma. Ama mevcut siyasi iklimde umut yok ABD enerji politikası ya da uluslarası anlaşmalar bu uzlaşmayı yansıtmıyor.
Bazen, teknolojik görünen büyük sorunların öyle olmadıkları ortaya çıkar. Kıtlıkların sebebinin uzun süre gıda sağlamadaki eksiklikler olduğu düşünüldü. Ama 30 yıllık araştırmalar bize kıtlıkların sebebinin gıda dağıtımını yıkıcı bir şekilde etkileyen politik krizler olduğunu öğretti. Teknoloji ürünlerin mahsül miktarı veya gıdaların depolanması ve nakliyesi için sistemler gibi şeyleri geliştirebilir ama kötü hükümetler oldukça kıtlıklar olacak.
Son olarak, büyük sorunlarda bazen çözüm akla gelmez çünkü problemi gerçekten anlayamayız. Başkan Nixon 1971 yılında kanserle savaşı ilan etti, ama kısa zamanda keşfedildi ki kanserin çok çeşidi var, çoğunluğu tedaviye şeytanca dirençli, ve sadece son 10 yılda kalıcı, etkili tedaviler gerçek olabilir hale geldi. Zor sorunlar zordur.
Büyük sorunları teknoloji ile çözemeyeceğimiz doğru değil. Yapabiliriz, yapmalıyız, ama şu dördünün tamamı mevcut olmalıdır: Siyasi liderler ve halk bir sorunu çözmek istemelidir; kurumlar çözümü desteklemelidir; Gerçekten teknolojik bir sorun olması gerekir; ve biz sorunu anlamalıyız.
Apollo görevi, büyük sorunları çözmede teknolojinin kapasitesi için bir çeşit metafor haline gelmiştir, bu şartları sağladı. Ama gelecek için tekrar edilemeyen bir modeldir. 1961'de değiliz. Soğuk savaş dönemindeki gibi bir galvanizleme yarışı yok, John Kennedy gibi zor ve tehlikelide başrol oynayacak politikacılar yok, ve güneş sistemini keşfetmek gibi düşsel mitolojiler içeren popüler bilim yok. En önemlisi, Ay'a gidişin kolay olduğu ortaya çıktı. Sadece üç gün uzaklıktaydı. Ve tartışılır bir şekilde aya gitmek problem çözmek bile değildi.
Günümüzle başbaşa kaldık, ve geleceğin çözümleri daha zor kazanılacak. Tanrı biliyor ya, sorunları çözmek için eksikliğimiz yok.
Çok teşekkür ederim.
(Alkış)