1992 senesinde, Silikon Vadisi'nde kar amaçlı bir araştırma şirketi olarak David Lidell ve Paul Allen tarafından kurulmakta olan Interval Research adlı şirkette çalışmaya başladım.
David ile bu şirkette ne yapabileceğim konusunda görüşmek için buluştum. Başarısız bir sanal gerçeklik işinden 20 yıl ya da daha uzun bir süre insanların satamayacaklarını düşündükleri fikirlerle, geçimimi konuşmalar çevresinde ve kitaplar yazarak sağlıyordum.
David ile ben gerçekten cevap vermek istediğimiz ortak bir sorunun olduğunu anladık, Bu soru; 'Neden kimse kızlar için bilgisayar oyunu geliştirmedi?' Neden? Sadece kocaman cinsiyetçi bir komplo olamaz. Bu insanlar o kadar zeki değil. Ortada 6 milyar dolar var. Nasıl yapacaklarını bilseler, yaparlardı.
Yani, ortadaki sorun nedir? Hedeflerimizi düşündüğümüzde-- Şunu söylemeliyim ki; Interval klasik anlamıyla hümanistik bir kurumdur. bu hümanizm, temelinde insanı seven ve insana saygı duyan temel değerler ile zeki deneysel araştırmayı birleştirmenin bir yolunu arar. Humanizmin temel fikri, yaşam kalitesinin artırılabilir olduğu, yapılmaları iyi olduğu için iyi şeyler yaptığımız, ve bunların yapılmasına değer olduğu, ve açık görüşlü deneyselliğin bunların nasıl yapılabileceğini bulmamızda yardımcı olacağıdır.
Yani, popüler inancın aksine deneysellik ile değerler arasında çıkar çatışması yoktur. Ve Interval Research bunun nasıl gerçek olabileceğine canlı bir örnektir. Böylece David ve ben, yapabileceğimiz en iyi araştırmayla bir kız çocuğunun parmaklarını bilgisayar ile buluşturmak için ne gerektiğini keşfetmeye karar verdik, ve böylece erkek çocuklarının bilgisayar oynadıkları için kazandıkları teknolojinin rahat ve kolayca kullanımının kızlar tarafından da kazanılmasını.
2.5 yıl araştırma yapmak, ve 1.5 yıl da bunu geliştirmek için harcadık. Daha sonra bir yan şirket kurduk. Interval'deki projenin araştırma evresinde, Cheskin Research adında bir şirketle ortaklık kurduk, ve bu insanlar, Davis Masten ve Christopher Ireland, piyasa araştırmasının ne olduğu ve ne olması gerektiği yönündeki fikirlerimi tamamen değiştirdi. Bana bakmayı ve görmeyi öğrettiler, ve bir çocuğa, 'Senin halihazırda için yaptığımız her şeyden en çok hangisini seviyorsun?' demek gibi inanılmaz aptalca bir şey yapmadılar. ki bu size kullanışlı hiçbir cevap vermez.
İlk 2.5 yılda yaptığımız 4 şey vardı: Bilişsel psikoloji, mekansal biliş, cinsiyet araştırmaları, oyun teorisi, sosyoloji, primatoloji-- gibi ilgili alanlarda kapsamlı bir literatür araştırması yaptık. Frans de Waal, sana teşekkür ederim, her nerdeysen, seni seviyorum ve seninle görüşmek için her şeyimi veririm.
Geniş bir ekiple bunu yaptıktan ve kızlar ve erkekler ve oyunlar konusunda belirgin husuların ne olduğunu düşündüğümüzü keşfettikten sonra -- çünkü, ne de olsa, bu araştırma bununla ilgili -- çalışmamızın ikinci aşamasına geçtik, akademideki yetişkin uzmanlarla görüştük, alakalı bulduğumuz literatürün üreticisi olan insanların bir kısmı ile, ayrıca kreş gözetmenleri gibi her gün çocuklarla olan kişilerle ilgi grupları kurduk, onlarla konuştuk, cinsiyet farklılığı ve oyun alışkanlıkları ile ilgili bazı hipotezleri doğruladık, bazı ciddi soruları tespit ettik.
Daha sonra benim çalışmanın kalbi olarak gördüğüm kısmı gerçekleştirdik-- Amerika'nın her yanından yaşları 7 ila 12 arasında değişen 1100 çocukla, kız ve erkek, görüştük. Silikon Vadisi, Boston ve Austin dışında çünkü onların küçük ailelerinin milyonlarca bilgisayarları olduğunu ve temsili bir örnek olamayacaklarını biliyorduk.
Amerika genelindeki çocuklar ve onların yakın arkadaşlarıyla yaptığımız fevkalade kayda değer görüşmelerin sonunda, 2 yıl sonra, 10,000 çocuğun daha anket bilgilerini biraraya getirdik ve araştırmamızın anahtar noktalarını olduğunu düşündüğümüz şeylerden bir küme oluşturduk ve sonra bir yıl daha bunları 8-12 yaş arası kız çocukları için bilgisayar tabanlı, ve hatta, her türlü ürünü tasarlamak için kullanılabilecek tasarım yaklaşımlarına çevirmeye harcadık. Ve bu süreyi, bilgisayar yazılımı için etkileşimli prototipler tasarlayıp, bunları kız çocuklarıyla test ederek harcadık. 1996'da, Kasım ayında, Interval Resarch'ün yan firması olan Purple Moon'u kurduk, ve baş yatırımcılarımız Interval Research, Vulcan Northwest, Institutional Venture Partners ve Allen and Company'ydi.
2 Eylülde, şu anda 25 milyon sayfa sunan ve kayıtlı 42.000 genç kız kullanıcısı olan bir web sitesi başlattık. Kullanıcılar, günde ortalama 1.5 kez siteyi ziyaret ediyor ve her defasında ortalama 35 dakika kalıyor, ve her ziyarette 50 sayfaya bakıyorlar. Sonuç olarak, kızlarla başarılı bir çevrimiçi topluluk oluşturduğumuzu düşünüyoruz.
Ekim'de iki oyun sunduk, "Rockett'in Yeni Okulu", Rockett adlı bir karakterin 8. sınıfın ilk gününde, yepyeni bir yerde, yeni bir sicille başlaması hakkında bir ürün serisinin ilki. Kızların, "Büyüyünce neye benzeyeceğim?", "Ortaokul veya lise nasıl olacak?" "Arkadaşlarım kimler?" gibi sorularla oynamalarına sosyal karmaşıklık sevdasını uygulamaya koymalarına izin veriyor, ve oyun davranışlarının çoğuna yöne veren anlatımsal zeka, hikayenin içine, hayatımızda ve kendimizi kontrolümüzde çok fazla seçeneğimiz olduğunu hatırlatmak konusunda değerler taşıyor.
Kızların daha fantezi odaklı iç dünyalarına hitap eden diğer oyunumuzun adı "Ormandaki Gizli Patikalar". Bu oyunların ikisi de PC Data'nın ilk 50 eğlence listesi içerisinde yer aldı, PC Data'nın eğlence listesi, Aralık ayında, John Madden Football ile birlikte, bu beni ölesiye heyecanlandırıyor. Yani, bizler gerçeğiz. ve bir kaç yüz bin kıza ulaştık. Daha sonra, Purple Moon markası için pazarlama ve İK ile yarım milyar izlenim topladık. Bunların aşağı yukarı yüzde 96'sı olumlu yüzde dördü ise diğer kısımda yer almıştır. Diğer kısımlardan bahsetmek istiyorum, çünkü bir bakıma bu işin politik kısmı benim için en ilgi çekici kısmı olmuştur.
Edindiğimiz negatif eleştiriler aslında iki türe ayrılıyor. Eleştirenlerin biri; oyunların nasıl olması gerektiğini bildiğini düşünen ve ürünleri küçük kızlara göstermeyecek olan erkek oyuncudur. Diğeri de; küçük kızların nasıl olması gerektiğini bildiğini düşünen türden bir feministtir. Dolayısıyla bu garip yoldaşların ortak bir noktaya sahip olması bana garip geliyor. Küçük kızları dinlemiyorlar. Çocuklara hiç bakmamış ve onlara kesinlikle sevgi göstermemişler. Size 2.5 senedir yaptığımız araştırmalardan birkaç küçük kızın sesini dinletmek istiyorum-- aslında bazı sesler yakın zamanda kaydedilmiştir. Ve ses kayıtlarına, bizim için çektikleri, kendi hayatlarında değer verip önemsedikleri şeylerin fotoğrafları eşlik edecek. Bunlar kızların kendilerinin hiç görmeden bize verdikleri resimler. Eleştirmenlerin bilmediği ve dinlemedikleri şeyler işte bunlar, ve humanistik çalışmalar yapanlara tavsiye ettiğim araştırma türü işte bu.
Video: 1. Kız: Evet, beni karakterim genellikle bir erkek fatma. Onunki daha çok erkeklerle ilgileniyor.
2. Kız: Hı, evet.
1. Kız: Biz-- her oyunun başında her zaman bunu yaparız Her birimiz bir parça kağıt alır, adımızı, yaşımızı, zengin miyiz, çok mu zenginiz, değil miyiz, orta halli miyiz, varsıl mıyız, erkek arkadaşımızı, köpeklerimizi, hayvanlarımızı--başka-- kardeşlerimizi hepsini yazarız.
2. Kız: Boşanmış-- belki anne babamız boşanmıştır.
3. Kız: Bu benim rolüm.
4. kız: Bilgisayarda bir okul gazetesi hazırladık.
5. Kız: Bir kız oyununa genellikle bulutlu ve çiçekli çok güzel manzaralar koyarlar. Sanki, eğer bir kız çocuğuysanız ve cidden mecaracı ve gerçek bir erkek fatmaysanız, kızların oyununun muhallebi çocuğu oyunu olduğunu düşünürsünüz.
6. Kız: Koşu yaparım, futbol oynardım, basketbol oynarım ve daha birçok şeyi yapmayı seviyorum. Bazen, tatil gibi olmazsa, yani Pazartesi ve bütün günler boş olmazsa gerçekten eğlenmiyormuşum gibi oluyor.
7. Kız: Bazen her şey çok hızlı oluyor gibi, çünkü müzik derslerim var ve yüzme takımındayım, ve yapmak zorunda olduğum bir sürü farklı şey var, ve bazen çok yorucu oluyor. Arkadaşım Justine, arkadaşım olan Kelly'i aldı gibi ve şimdi bana karşı kötü davranıyorlar.
8. Kız: Bazen kardeşleriniz sizi taklit ettiğinde, bir fikri ilk siz bulduğunuzda ve bu fikri çalıp kendileri uyguladıklarında çok sinir bozucu oluyor.
9. Kız: Ablam her istediğini elde ediyor, ve, ne zaman bir şey istesem annem hep 'Hayır' diyor. Ama ablama her şeyi veriyor.
Brenda Laurel: Daha iki gün önce üretimine başlanan "Rockett'in Zor Kararı"ndan, hızlıca, sadece bir dakika göstermek istiyorum. Umarım stabildir. Bu Rockett'in hayatında ikinci gün, ve bunu size izletmemin sebebi, size göstereceğim sahnenin kızların seslerini dinlediğinize göre size tanıdık gelmesini umuyor olmam. Ve onlar için önemli olan konuları, geliştirdiğimiz oyuna dahil etmeye ne kadar çalıştığımızı görebilirsiniz.
Video: Miko: Hey Rockett! Gelsene!
Rockett: Selam Miko! Nasıl gidiyor?
Miko: Haftasonu Nakilia'nın Cadılar Bayramı partisinden haberin var mı? Bildiğinden emin olmamı istedi. Reuben'ı da davet etti, ama
Rockett: Ama ne? Gelmiyor mu?
Miko: Sanmıyorum. Yani, grubunun aynı gece başka bir partide çaldığını duydum.
Rockett: Gerçekten mi?Hangi diğer parti?
Kız: Max'ın partisi çok harika olacak, Whitney. Süper olan herkesi davet etti.
BL: Karar noktasına hızlıca atlayacağım, çünkü fazla zamanımın olmadığını biliyorum. Bu korkunç olay olduktan sonra, Rockett nasıl hissettiğine karar verecek.
Video: Rockett: Zaten kim o partide olmak ister ki? İsteseydim o partiye davet edilirdim. Max'ın süper insanlar listesinde olacağımdan şüpheliyim.
BL: Pekala, şimdi bu oyunu oynasaydık, duygularımızla oyuna yön verecektik. Eğer, oyun esnasında herhangi bir anda karakterler hakkında daha fazla bilgi almak istersek bu gizli koridora gidebiliriz, size hızlıca arayüzü göstereceğim. Mesela, Miko'nun dolabını bulup, onun hakkında daha fazla bilgi alabiliriz. Ah, yanlış yere girdim. Ama ürün hakkında genel bir fikriniz oldu.
Size, ne kadar önemsiz de görünseler, kızlar hakkında öğrendiklerimizi oyuna nasıl dahil ettğimizi göstermek istedim, daha fazla duygusal esneklik deneyimlemek, ve hayatlarının sosyal karmaşıklığı ile oynayabilmek gibi. Şu noktaya parmak basmak istiyorum, bence bizim, bu çalışma ile kızlara sağladığımız, bir tür onay, ve onların farkında olduğumuz hissi. Ve hayatlarında mevcut olan seçeneklerin bilincinde olma. Onları seviyoruz. Onları görüyoruz. Onlara ne olmaları gerektiğini söylemeye çalışmıyoruz. Ama ne oldukları ile ilgili çok, çok mutluyuz. Görünüyor ki çok harikalar.
Kapanışı size bir video izleterek yapmak istiyorum. Bu Rockett serisinin, grafik sanatçılarımızın ve tasarımcılarımızın bir araya getirdiği ve eleştirmenlerimizin yüzde dördünü mutlu edeceğini inandığımı bir versiyonu. "Rockett 28"
Video: Rockett: Sanki daha yeni uyanıyor gibiyim.
BL: Teşekkürler.