(Müzik) İçinizde New York'ta yaşamış veya bulunmuş olanlara bu görüntüler tanıdık gelebilir. Burası Central Park, Amerika'daki en güzel dizayn edilmiş halka açık alan. Central Park'ta bulunmayanlar için bu resimler bunu tam olarak ifade edemeyebilir. Central Park'ı anlamak için fiziken orada bulunmanız gerekir. Aynı şey kardeşim ile beraber bestelediğimiz, Central Park'a özel müzik için de geçerli. (Müzik)
Bugün sizlere kardeşim Hays ile beraber yaptığımız işten biraz bahsetmek istiyorum. Buradakiler biziz. İkimizde oradayız aslında... Özellikle son birkaç yıldır geliştirdiğimiz bir kavramdan bahsedeceğim, konum-özel müzik fikrinden
Kardeşim ve ben, bizler müzisyen ve yapımcıyız. Beraber çalışıyoruz...aslında çocukluğumuzdan beri beraber çalışıyoruz. Son zamanlarda, sanatın ve teknolojinin kesiştiği projeler ile çok daha fazla ilgilenir olduk. Manzaraya özel ses ve görüntü yapımından etkileşimli konserlerin yaratılmasına kadar olan konular gibi.
Fakat bugün fiziksel mekan için beste yapılması kavramına odaklanmak istiyorum.
Konunun detayına girmeden önce, bu fikrin nereden çıktığını anlatayım sizlere. Sanatçılar Christo ve Jeanne-Claude, Central Park'ta geçici sergilerini açtıklarında, kardeşim ve ben New York'ta yaşıyorduk, Parlak renkli yüzlerce heykel parkı haftalarca süslediğinde, bir müzenin veya galerinin duvarları gibi daha nötr bir yerde sergilenmesinin aksine, bu sergi gerçekte park ile bir diyalog içindeydi sanki The Gates (Kapılar - serginin adı), Frederick Olmsted'in tasarımının gerçekten bir kutlaması gibiydi. Bu tecrübe uzunca bir süre bizimle kaldı ve yıllar sonra, kardeşim ve ben Washington'a geri taşındık ve kendimize sormaya başladık, The Gates sergisinin, parkın fiziksel yerleşimi ile bütünleştiği gibi, bir manzara için beste yapmak mümkün olabilir miydi? Ve şimdi geldiğimiz nokta bu.
(Müzik)
Şehitler Günü'nde, "The National Mall" isimli konum-özel albümü çıkardık, albümü sadece mobil cihaz uygulaması olarak çıkardık, uygulama cihazın GPS özelliğini kullanarak yaşadığımız yer olan Washington'daki bir parkın ses haritasını çıkartabiliyor. Yüzlerce müziksel bölüm tüm parkta coğrafi olarak işaretlendi. Böylece dinleyici mekanı gezerken çevresinde bir müzik notası kağıdı açılır. Aslında bu park için özel hazırlanmış bir şarkı listesi değil, daha çok dinleyicinin izlediği yola göre şekillenen, bir yapbozun parçaları gibi birbirine geçen ve karışan farklı melodiler ve ritimler dizisi. Yani bunu kendi maceranızı seçebileceğiniz bir albüm olarak düşünebilirsiniz.
Daha yakından bakalım. Buradaki örneğe bakacak olursak. Uygulamayı kullanarak, Washington Anıtı'na doğru ilerlediğinizde, enstrümanların hareketlenmeye başladığını duyuyorsunuz, sonrasında bir mellotronun (org gibi bir enstruman) sesiyle basit bir melodi duyuyorsunuz. Buna daha sonra kemanların sesi katılıyor. Yürümeye devam edin ve koro dahil oluyor, en sonunda tepeye ulaştığınızda davulların ve havai fişiklerin sesini duyuyorsunuz ve her türlü müzikal çılgınlığın sesini. Bunların hepsi sanki parkın merkezindeki bu dev dikilitaştan etrafa yayılıyormuş gibi hissediyorsunuz. Fakat diğer tarafa doğru yürüyecek olursanız, bütün bu sıralama tersten gerçekleşiyor. Parkın sınırları dışına çıktığınızda müzik sessizliğe gömülüyor ve çal butonu kayboluyor.
Bazen dünyanın diğer yerlerindeki insanlar bizimle temasa geçiyor, daha çok Amerika'ya seyahat edemeyenler, bu müziği duymak istiyorlar. Fakat normal bir albümde olduğu gibi bu isteği yerine getiremiyoruz. Bizden CD veya MP3 versiyonunu istediklerinde bunu gerçekleştiremiyoruz, çünkü bu geleneksel bir albüm çıkardığınızda reklamını yapacağınız bir uygulama veya oyun değil. Gerçekte, uygulama kendi başına işin kendisi, mekanın mimarisi de dinleme deneyiminin asıl parçası.
Altı ay sonra, Central Park için mekan-özel bir albüm yaptık, National Mall'ın iki katı büyüklüğünde bir park, Sheep's Meadow'dan Ramble'a oradan Göl'e kadar yayılan bir müzik eşliğinde.
Şu anda kardeşim ve ben ülkenin her yerindeki projeler üzerinde çalışıyoruz, geçtiğimiz ilkbahar bir proje başlattık, burada Standfor'da, Deneysel Medya Sanat Bölümü'nde, Bugüne kadar yaptığımız en büyük mekan-özel albümü yaratıyoruz, Pasifik kıyısındaki bir numaralı otobanı kapsayacak bir albüm olacak.
GPS özelliğini müzik ile birleştirmek gerçekleştirdiğimiz fikirlerden sadece bir tanesi. Fakat bu fikir, bu dijital çağda yolunu bulmakta zorlanan müzik endüstrisi için büyük bir vizyon sunuyor, artık farketmeye başladılar ki yeni teknolojiler, mevcut modellere faydası olmayan ama güzel görünen şeyler eklemekten daha fazlasını sunuyor ve insanlara müzikle etkileşime geçebilecekleri ve müziği deneyimleyebilecekleri yeni yollar sağlayabiliyor.
Teşekkürler
(Alkış)