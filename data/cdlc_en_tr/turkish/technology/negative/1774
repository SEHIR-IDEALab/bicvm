1932 de Mayısın 30'unda bir silah sesi Parisin 13 üncü bölgesi boyunca çınladı. (Silah Sesi) O sabah markete yürümekte olan bir çiftçi silah sesinin geldiği yöne doğru yürüdü, ve yerde acı içinde kıvranan genç bir erkek buldu. belli ki bir düello sonrası vurulmuştu. Gencin ismi Evariste Galois idi. Kendisi o zamanlar Paris' te tanınan bir devrimciydi. Galois yerel bir hastanye götürüldü. Bir gün sonra abisinin kollarında öldü. Ve abisine söylediği son sözler " Benim için ağlama Alfred 20 yaşında ölmek için toplamam gereken tüm cesarete ihtiyacım var." olmuştu.
Galois'yı meşhur eden şey devrimci politika değildi aslında. Birkaç sene önce, hala okuldayken, büyük matematik problemlerinden birini çözmüştü. Ve Paris' deki akademisyenlere teorisini açıklamaya çalışan bir yazı yolladı. Fakat akademisyenler yazdığı hiçbir şeyi anlayamadılar. (Gülüşmeler) İşte teorisini nasıl yazdığına dair bir örnek.
Düellodan bir gün önce bunun büyük buluşunu açıklamak için son şansı olabileceğini farketti. Bu yüzden gece boyunca uyumadan fikirlerini yazarak açıklamaya çalıştı. Ve şafak sökerken kalktı ve kaderiyle yüzleşmeye gitti, masadaki bu bir tomar kağıdı gelecek nesillere bıraktı. Belki bütün gece uyanık kalıp metematik çalışması o sabah düelloda kötü bir atıcı olmasına neden olmuştu.
Fakat bu kağıtların içeriğinde bilimin en temel konularından birini anlamaya yarayan simetri adında bir dil yatıyordu. Artık, simetri neredeyse doğanın dili. Bize bilimsel dünyadaki birçok ayrıntıyı anlamamızda yardımcı oluyor. Örneğin, moleküler yapı. Hangi tip kristallerin oluşmasının mümkün olduğunu simetri matematiği ile anlayabiliyoruz.
Mikrobiyolojide gerçekten simetrik yapılar istemezsiniz. Çünkü genelde tehlikeli olabiliyorlar. Domuz gribi virüsü simetrik bir yapıya sahip. Ve kendisini çok hızlı yayabilmek için simetrinin verimliliğinden yararlanıyor. Fakat biyolojinin daha büyük ölçeklerinde, simetri gerçekten önemli çünkü genetik bilgiler ile bağlantılar içeriyor.
Burada iki tane fotoğrafı aldım ve onları yapay olarak simetrik hale getirdim. Ve eğer hangisini daha güzel bulduğunuzu sorarsam muhtemelen aşağıdaki ikisini işaret edersiniz. Çünkü simetriyi sağlamak zordur. Ve eğer kendinizi simetrik yapabilirseniz, dışarıya iyi genlere sahip ve iyi yetişmiş olduğunuza dair bir işaret veriyorsunuz, ve bu şekilde iyi bir eşe sahip oluyorsunuz. Yani simetri genetik bilgi takasını yapabilmemizi sağlayan bir dildir.
Simetri ayrıca bize Cern'deki Büyük Hadron Çarpıştırıcısı'nda neler döndüğünü açıklamamıza yardımcı olabilir. Ya da Cern'deki Büyük Hadron Çarpıştırıcısı'nda neler olmadığını... Temel parçacıklar hakkında tahmin yürütebilmek için, burada gördüğümüz üzere, görünüşe göre hepsi yüksek boyutsal uzaydaki tuhaf simetrik şekillerin farklı özellikleri.
Ve bence Galileo matematiğin çevremizdeki bilimsel dünyayı anlamaktaki gücünü oldukça güzel özetlemiştir. Yazmıştır ki, " Evren, biz onun yazıldığı dili anlamadan ve o dilin karakterlerine aşina olmadan okunamaz. Evren matematiksel dilde yazılmıştır. Bu dilin harfleri ise onlarsız bir tek cümleyi dahi anlamanın imkansız olduğu üçgenler, daireler ve diğer geometrik şekillerdir."
Ama simetriye ilgi duyan sadece bilimciler değildir. Sanatçılar da simetri ile oynamayı severler. Ayrıca onunla daha belirsiz bir ilişkileri vardır. Thomas Mann "Sihirli Dağ" da simetriden bahsediyor. Kitapta kar tanesinden bahseden bir karakteri var. "onun muhteşem kesinliği karşısında titrediğinden onu ölümcül, ölüme çok yakın bulduğundan" bahsediyor
Fakat sanatçıların tercihi simetriye dair bir beklenti yaratıp sonra onları bozmaktır. Bunun güzel bir örneğini Japonya'daki bir meslektaşımı Prof. Kurokawa'yı ziyaret ettiğim zaman Japonya'da gördüm. Kendisi beni Nikko'daki tapınaklara götürdü. Fotoğraf çekildikten hemen sonra merdivenleri çıktık. Arkada gördüğünüz ana giriş üstünde harika simetrik tasarımların olduğu sekiz kolona sahip. Yedi tanesi tamamen aynı, ve sekizincisi baş aşağı çevirilmiş.
Profesör Kurokawa'ya dedim ki; " Vay canına şu kolonu yanlışlıkla baş aşağı çevirdiklerini farkettikleri zaman mimarlar başlarını taşlara vurmuş olmalılar." " Hayır bu bilinçli bir hareket." cevabını verdi. Sonra bana 14. yüzyılda Japonca yazılmış " Başıboşluk Üzerine Yazılar" 'dan güzel bir alıntı yaptı. Yazara göre " Herşeyde tam bir bütünlük olması istenmez. Bir şeyleri eksik bırakmak onu ilginç kılar ve büyüme için hala yer olduğu hissiyatını yaratır." İmparatorluk Sarayı'nı yaparken bile daima bir yeri tamamlanmamış bırakıyorlar.
Fakat eğer hayatımın geri kalanını geçirmek için ıssız bir adada dünyadaki herhangi bir binayı seçmek zorunda bırakılsaydım bir simetri bağımlısı olarak muhtemelen Granada 'daki Alhambra'yı seçerdim. Bu saray simetriyi kutsuyor. Geçenlerde ailemi buraya götürdüm bu tip, inekler için matematiksel gezileri genellikle yaparız. Bu oğlum Tamer. Gördüğünüz gibi kendisi Alhambra'daki gezimizden oldukça keyif alıyor. Ama ben bunu arttırmak istedim. Bence okul matematiğinin problemlerinden biri matematiğin yaşadığımız dünyaya nasıl entegre olduğuyla ilgilenmemesi Bu yüzden Alhambra'da simetrinin nasıl da her yerde olduğu konusunda onun gözlerini açmak istedim.
Onu görürsünüz. Ardından içeriye girersiniz. suda yansıma simetrisi vardır. Fakat bütün heyecan verici şeyler duvarlarda olmaktadır. Mağribi sanatçılara ruhu olan şeyleri resmetmekte imkanı verilmemiştir. Bu yüzden daha geometrik bir sanat keşfetmişlerdir. Peki simetri nedir? Alhambra bir şekilde bütün bu soruları soruyor. Simetri nedir? Bu duvarlardan iki tane olduğu zaman aynı simetriye sahip oluyorlar mı? Sanatçıların Alhambra'daki bütün simetrileri keşfedip keşfetmediklerini söyleyebilir miyiz.
Bu soruların bazılarının cevabını verebilecek dili üreten kişi Galois idi. Galois için simetri, onun sabit ve ölümcül olduğunu düşünen Thomas Mann'dan farklı olarak, bütünü ile hareketle ilgiliydi. Simetrik bir şekil ile yapabileceğiniz şey onu çevirmek böylece onu çevirmeden önceki hali ile aynı olur. Buna sihirbazlık numaraları demeyi uygun buluyorum. Bir şeye karşı ne yapabilrsiniz? Gözlerinizi kaparsınız. Birşeyler yaptım, yerine aynen geri koydum. Başlangıçtaki haliyle aynı görünüyor.
Yani, mesela, Alhambra'daki duvarlar. Bütün bu karoları alıp sarı bölgeye döşeyebilirim onları 90 derece döndürebilirim yerlerine geri koyarım ve oraya mükemmel şekilde uyarlar ve gözlerinizi tekrar açtığınız zaman döndürüldüklerini farketmezsiniz. Bu Alhambra'daki simetriyi gerçekten karakterize eden bir hareket. Bu durumu açıklamak için de bir dil yaratmış oluyor. Matematiğin gücü genellikle bir şeyi başka bir şeye, geometriyi matematiğe dönüştürmek içindir.
Şimdi size açıklayacağım, belki biraz da matematiksel açıdan zorlayacağım-- yani kendinizi hazırlayın kendinizi bizi simetrinin ne olduğunu çözmemizi sağlayacak bu dilin nasıl çalıştığını anlamaya zorlayın. Şimdi bu iki simetrik şekli alalım. Gelin 6 kollu deniz yıldızını ele alalım. Deniz yıldızına ne yapayım ki görüntüsü aynı kalsın? Onu bir turun altıda biri oranında çevirdim ve hala başlangıçtaki haline benziyor. Onu üçte bir oranında çevirebilirim ya da yarım tur, onu eski haline getirebilirim, ya da üçte ikisi oranında çevirebilirim. Ve beşinci simetri, onu altıda beşi oranında çevirebilirim. Bunlar simetrik bir şekle, başlangıçtaki gibi görünebilmesi için yapabileceğim şeylerdir.
Galois' ya göre bir de altıncı simetri var. Aranızdan biri başlangıçtaki gibi görünebilmesi için bu şekle başka ne yapabileceğimi tahmin edebilir mi? Ters çeviremem çünkü onu biraz kıvrık yaptım, değil mi? Bir ayna simetrisi yok. Fakat onu olduğu gibi bırakabilirim, onu kaldırırım ve tekrar yerine koyarım. Galois'ya göre bu sıfırıncı simetri idi. Aslında sıfır sayısının keşfi, oldukça yeni bir olgu, Hintliler tarafından M.S. 7. yüzyılda bulundu. Hiçbirşey hakkında konuşmak çılgınca geliyor. Aynı fikir burada da var. Bu simetrik bir-- Yani her şey bir simetriye sahip, olduğu yere bırakıyorsunuz.
Bu şekil altı simetriye sahip. Peki üçgende nasıl oluyor? Saat yönünde üçte bir oranında döndürebilirim, ya da üçte bir oranında saatin tersi yönde... Ama bu şeklin ayna simetrisi de var. Onu X doğrultusuna göre yansıtabilirim, ya da Y'ye göre, ya da Z'ye göre Beş farklı simetri ve tabi ki bir de onu kaldırıp olduğu yere bırakınca oluşan sıfırıncı simetri. Yani bu iki şekil de altı farklı simetriye sahip. Matematiğin bir seyirci sporu olmadığına inanırım, ve sizin de bunu gerçekten anlamak için biraz matematik yapmanız gerekiyor.
Size küçük bir sorum var. Ve konuşmamın sonunda doğru cevaba en yakın yanıtı verene bir ödülüm olacak. Rubik Küpü. Bir Rubik Küpü'nde kaç farklı simetri vardır? Bu şekle onu tekrar bıraktığımda tekrar aynı kalmasını sağlayacak kaç şey yapabilirim? Tamam mı? Şimdi biz devam ederken bunun üzerinde düşünmenizi ve kaç simetri olduğunu saymanızı istiyorum. En yakın cevabı veren için bir ödül olacak.
Ama gelin şimdi bu iki şekil için baktığımız simetrilere geri dönelim. Galois farketti ki; olay sadece teker teker simetrilerde bitmiyordu, bir şeklin simetrisini gerçekten belrleyen şey birbirleri ile yaptıkları etkileşimdi. Eğer birinin ardından ikinci bir sihirbazlık yaparsam, bunun kombinasyonu üçüncü bir büyü hilesi olacaktır. İşte burada Galois'nın görünmeyen şeylerin önemine, fiziksel şekillerin altında yatan genel fikre dair geliştirdiği dili görüyoruz. Mesela eğer deniz yıldızını önce altıda bir tur sonra üçte bir tur çevirirsem ne olur?
Elimde isimler var. A,B,C,D,E,F harfleri bunlar dönüş noktalarına vereceğimiz isimler. Mesela B, küçük sarı noktayı B nin olduğu yere kadar döndürüyor, bu böyle gidiyor. Peki eğer altıda bir dönüş olan B'ye üçte bir dönüş olan C eklenirse ne olur? Haydi yapalım. Altıda bir dönüşe, üçte bir dönüş ekleniyor. Toplam etki aynı şekli yarı yarıya döndürmüşüm gibi olur. Burdaki küçük tablo bu çeşit simetrilerde cebrin nasıl çalıştığını gösteriyor. Biri öbürünü takip edecek şekilde döndürüyorum cevap D noktası, yarım dönüş. Ya aynı şeyi ters sırada yaparsam? Bir değişiklik yapar mı? Görelim o zaman. Üçte birlik dönüşü önce altıda birliği sonra yapalım. Tabi ki, hiç bir değişiklik olmadı. Hala yarım dönüş ediyor.
Simetriler birbirleri ile etkileşince başka bir tür simetri işliyor. Fakat bu üçgendeki simetriden tamamen farklı. Şimdi üçgene iki tane simetriyi birbiri ardına uyguladığımızda neler olacağını görelim. Saat yönünün tersine üçte birlik döndürelim, ve X'e göre yansıtalım. Toplam etki başlangıçta Z doğrultusuna göre yansıtsa idik çıkacak sonuçla aynı oldu. Peki şimdi bunu değişik bir sırayla yapalım. Önce X'e göre yansıtalım, ardından üçte bir oranında döndürelim. Toplam etkisi tamamen farklı bir şekilde sonuçlandı. Sanki Y doğrultusuna göre yansıtılmış gibi.
İşte şimdi uygulama sırası önem kazandı. Ve bu şekillerin simetrilerinin neden böyle olduğunu ayırt edebilmemizi sağlayan-- ikisi de altı farklı simetriye sahip. Öyleyse neden ikisi de aynı simetrilere sahip dememeliyiz? Simetrilerin birbirleri ile ilişkileri bize açıklıyor--elimizde neden bu simetrilerin temelde farklı olduğunu ayırt edecek bir dil var. Bunu sonradan gittiğiniz bir barda deneyebilirsiniz. Bir bardak altlığı alın ve çeyrek tur döndürün, sonra ters çevirin. Ardından aynı şeyleri öteki sırayla deneyin. Resmin tamamen karşıt tarafa baktığını göreceksiniz.
Galois bu tabloların, bu simetrilerin nasıl etkileştiğine dair birkaç kural geliştirdi. Bunlar neredeyse sudoku tablolarına benziyordu. Hiçbir simetriyi hiçbir satır veya sütunda ikinci defa göremezsiniz. Ve o bu kuralları kullanarak altı farklı simetriye sahip sadece iki şekil bulunabileceğini söyleyebiliyordu. Onlar da üçgendeki simetrilerle ya da deniz yıldızındaki simetrilerle aynı olacaktı. Bence bu inanılmaz bir gelişme. Sanki simetri için geliştirilmiş bir sayı fikri gibi. Ön tarafta bir,iki,üç tane sandalyeye oturmuş bir iki üç kişi görüyorum Sandalyelere oturan insanlar birbirlerinden farklı fakat numaralar, genel numara fikri, aynı.
Artık bunu görebiliriz: Alhambra'nın duvarlarına gri dönüyoruz. İşte iki farklı duvar, iki farklı geometrik resim. Ama Galois'nın dilini kullanarak, bu şekillerin altında yatan genel simetrilerin aynı olduklarını anlayabiliriz. Örneğin, uçları hafif bükük üçgenleriyle bu güzel duvarı ele alalım. Onları altıda bir oranında döndürebilirsiniz eğer renkleri gözardı ederseniz. Renkleri karşılaştırmıyoruz. Ama eğer bütün üçgenlerin birleştiği yerden altıda bir oranında döndürürsem şekiller tamamen uyuşacaktır. Ya üçgenin merkezi? Merkez etrafında üçte bir oranında döndürebilirim onu ve herşey uyumlu halde. Bir kenarın orta kısmına denk gelen ilginç bir kısım var, buradan 180 derece döndürebiliyorum. Ve bütün karolar yeniden uyuşuyor. Yani kenarın ortasından döndürürsek birbirlerine uyacaklardır.
Alhambra'daki oldukça farklı görünümlü bir duvara geçelim. burada da aynı simetrileri ve aynı etkileşimleri buluyoruz. Yani burada altıda bir tur var. Z parçalarının birleştiği yerde üçte bir tur. Ve altı köşeli yıldızların arasının orta kısmında yarım bir dönüş. Bu duvarlar çok farklı görünmelerine rağmen, Galois bunların altında yatan simetrinin aslında tamamen aynı olduğunu gösteren bir dil geliştirmiştir. Buna 6-3-2 simetrisi diyoruz.
İşte Alhambra'dan başka bir örnek. Bu bir duvar, bir tavan ve bir yüzey. Oldukça farklı görünüyorlar. Fakat bu dil bize bunların aslında aynı genel simetrik şeklin farklı sunuşları olduğunu söyleyebilmemizi sağlıyor. buna 4-4-2 diyoruz. Futbolla alakası yok, fakat bir çeyrek ve bir yarım dönüş olmak üzere iki dönüş noktası olması ile alakalı.
Bu dilin gücü sanılandan daha fazla, çünkü Galois " Fas'lı sanatçılar Alhambra'nın duvarlrındaki bütün simetrileri keşfettiler mi?" diyebilir. Keşfettikleri ortaya çıktı. Galois'nın geliştirdiği dili kullanarak 17 farklı simetrinin Alhambra'daki duvarlara yapılabileceğini kanıtlarsınız. Eğer farklı bir 18 inci duvar yapmaya çalışırsanız, daha önceki 17 tanesinden biri ile aynı simetriye sahip olacaktır.
Fakat bunlar görebildiğimiz şeyler. Galois'nın matematik dilinin gücü görünmeyen dünyaya ait simetrik şekiller yaratmamıza olanak veriyor, iki veya üç boyutun ötesinde dört ,beş veya sonsuz boyutlu uzayda. Benim yaptığım şeyde bu. Ben Galois'nın dilini kullanarak oldukça yüksek boyutlu bir uzayda matematiksel ve simetrik nesneler yaratırım. Bence bu, matematiksel dilin gücünün yaratmanızı sağladığı bu görünmeyen şeylere dair mükemmel bir örnek teşkil ediyor.
Ben de size yeni bir matematiksel simterik şekil yaratmak adına Galois gibi sabahladım. Burada ona ait bir resim var. Ne yazık ki bu gerçekten bir resim değil. Panomu biraz bu tarafa çekersem, güzel, mükemmel. İşte burada. Ne yazık ki size bu simetrik şeklin bir resmini gösteremiyorum. Fakat simetrilerin nasıl etkileştiğini gösteren dil burada.
Bu yeni simetrik şekil henüz bir isme sahip değil. İnsanlar birşeylere kendi isimlerini vermeyi sever, Ay'daki kraterlere, ya da yeni hayvan türlerine. Size daha önce isimlendirilmemiş bu simetrik şekle kendi isminizi verme şansını tanıyacağım. Türler yokolur, uydular meteorlarla çarpışır ve patlar ama bu simetrik şekil sonsuza kadar yaşayacak. Sizi ölümsüz yapacaktır. Bu simetrik şekli kazanmak için, size başlangıçta sorduğum soruyu cevaplamanız gerekiyor. Bir Rubik Küpü'nde kaç farklı simetri vardır?
Peki, sizi düzene sokacağım. Hep bir ağızdan bağırmaktansa, size bu numarada kaç tane basamak olduğunu soracağım. Tamam mı? Eğer faktöriyel olarak bulduysanız faktöriyeli açmak zorundasınız. Pekala, eğer katılmak istiyorsanız, ayağa kalkmanız gerekiyor, oldu mu? Eğer ne kadar basamak olduğuna dair bir tahmininiz varsa, evet--şimdiden bir yarışmacımız var-- Eğer hepiniz oturursanız otomatik olarak kazanacak. Tamam. Harika. burada dört kişi var,beş, altı. Mükemmel. Harika. Bu kadarı bize yeter. Pekala
Beş veya az basamak diyenler oturmak zorunda. Çünkü çok küçük bir tahmin yaptınız. Beş veya daha az basamak. Eğer onbinlerde iseniz siz de oturun. 60 ya da fazlası siz de oturun. Sizler fazla tahmin ettiniz. 20 basamak ya da altı,oturun. Sizin rakamınızda kaç basamak var? İki mi? Siz önceden oturmalıydınız. (Gülüşmeler) Ötekilere bakalım, kim 20 lerde oturdu, tekrar kalkın. 20 ya da azı dediklerim, ayağa kalkın. Sanırım birkaç kişi var burada. En son oturan kişiler.
Pekala, kaç tane basamak var rakamınızda? (Gülüşmeler) 21. Peki güzel. Sizinkinde ne kadar var? 18. Öyleyse bu bayan kazanmış oluyor. 21 en yakın rakam. Gerçekte Rubik Küpü'ndeki simetri sayısı 25 basamaklıdır. Şimdi bu şekli isimlendirmeliyim. İsminiz nedir? Soyadınıza ihtiyacım var. Simetrik şekiller genellikle-- Heceler misiniz? G-H-E-Z Hayır SO2 matematik dilinde önceden kullanılmıştı. Onu kullanamazsınız. Öyleyse Ghez. Bu sizin yeni simetrik şekliniz. Artık ölümsüzsünüz. (Alkış)
Eğer simetrik şeklinizi sevdiyseniz, bir projem var Guatemala'ya yardım için para topluyorum, orada çocukların eğitim görmesine katkı sağlayacak bir bağış için sabahlayıp size bir simetrik şekil yaratacağım. Bence bir matematikçi olarak beni çeken şey, görünmeyen, henüz keşfetmediğimiz bu şeylerdir. Bu matematiği hala yaşayan bir olgu yapan cevaplanmamış sorulardır. Ve her zaman Japonca "Başıboşluk Üzerine Yazılar" daki bu alıntıyı anımsayacağım: " Herşeyde tam bir bütünlük olması istenmez. Birşeyleri eksik bırakmak onu ilginç kılar ve büyüme için hala yer olduğu hissiyatını yaratır." Teşekkür ederim. (Alkış)