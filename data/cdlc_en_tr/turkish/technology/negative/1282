Etrafımıza bakarsak, bizi çevreleyen şeylerin çoğu dünyanın çeşitli yerlerinde toprağa gömülü taş ve çamur olarak yaşama başladı. Fakat, tabii ki, şimdi taş ve çamur gibi görünmüyorlar; TV kameraları, mönitörler, sinir bozucu radyo mikrofonları gibiler. Ve böylece bu büyülü dönüşüm projemde ulaşmaya çalıştığım şeydi, Tost Makinesi Projesi diye tanındı. Ve ayrıca Douglas Adams'ın bu alıntısından esinlenildi. Ve durum da "Otostopçunun Galaksi Rehberi"nden. Ve bahsedilen durumda kitabın kahramanı -- 20. yy insanı olur kendisi -- teknolojik olarak sadece ilkel insanlardan oluşmuş garip bir gezegende bulur kendini. Ve o şunu farz eder gibi olur, evet o -- bu köylülerin -- imparatoru olacak ve teknolojiye, bilime ve elementlere olağanüstü hakimiyetiyle halkını dönüştürecek, fakat, tabii, şunu anlar ki insanlığın geri kalanı olmadan, bırakın tost makinesini, bir sandöviç yapmaktan acizdir. Ama onun Wikipedia'sı yoktu.
O halde tamam diye düşündüm deneyeceğim ve sıfırdan elektrikli bir ekmek kızartma makinesi yapacağım. Ve, en ucuz ekmek kızartma makinesinin aynı zamanda en kolay biçimde tersine mühendisliğe tabi tutulacağı fikrinden hareketle, gittim ve bulabildiğim en ucuz tost makinesini aldım, eve götürdüm ve bu nesnenin içinde, ki 3,94 pounda almıştım, yüzün üzerinde farklı malzemeden yapılmış 400 farklı parçanın olduğunu keşfedince cesaretim kırılır gibi olmuştu. Bu proje için hayatımın sonuna kadar uğraşamazdım; belki dokuz ayım vardı. Öyleyse peki, beş malzeme ile başlarım diye düşündüm. Ve bunlar çelik, mika, plastik, bakır ve nikel idi.
Pekala, çelikle başlarsak: çelik nasıl yapılır? Gittim ve Kraliyet Maden Okulu'ndaki İleri Mineral Çıkarma Bölümü'nün bir bakıma Rio Tinto yöneticisi durumundaki bölüm başkanının kapısını çaldım ve dedim ki, "Çelik nasıl yapılır?" Ve Profesör Cilliers oldukça kibardı ve bunu etraflıca izah etti. Ve lisedeki fen dersinde hatırladıklarımdan -- şey, çelik demirden yapılır, bundan dolayı bir demir madenine telefon ettim. Ve, "Merhaba, bir tost makinesi yapmaya çalışıyorum. Gelip biraz demir alabilir miyim?" dedim. Ne yazık ki, oraya vardığımda -- Ray çıkagelir. Beni yanlış duymuş ve bir poster yapmaya çalıştığımı düşünürek geliyorum zannetmiş, ve bu nedenle beni madene indirmek için hazırlıklı değildi. Fakat biraz dırdır edince, bunu yapmasına ikna ettim.
(Görüntü) Ray: Kalker kireçtaşıydı bu. Ve bu deniz canlıları tarafından 350 milyon yıl önce hoş, sıcak bir havada meydana getirilmiş. Jeoloji okuduğunda, geçmişte neler olduğunu görebilirsin. Ve müthiş değişimler vardı.
Thomas Thwaites: Gördüğünüz gibi, Noel süslemeleri asılmış. Ve tabii ki, artık aktif bir maden değildi burası, çünkü, Ray orada madenci olmasına rağmen, maden kapatılmıştı ve turistik bir yer olarak yeniden açıldı, çünkü, öyle ya, Güney Amerika'daki, Avustralya'daki, her neredeyse, operasyonların büyüklüğüyle başa çıkamazdı. Her neyse, bir bavul dolusu demir cevherine kavuşmuştum trenle onu Londra'ya taşıdım, ve sonra şu sorunla yüzleştim: Tamam, bu kaya parçasını tost makinesi için bileşenlerine nasıl ayırırız?
O yüzden yine Profesör Cilliers'e gittim, ve bana, "Kütüphaneye git." dedi. Ben de gittim ve maden bilimi hakkındaki bölüm dersi kitaplarına bakıyordum -- yapmaya çalıştığım şey açısından tamamen faydasızdı. Çünkü, elbette, bunu gerçekte nasıl yapacağınızı söylemiyorlar eğer istiyorsanız kendiniz yapın ve bir tasfiyehaneniz de yoktur. Böylelikle kendimi Bilim Tarihi Kütüphanesi'ne gidip bu kitaba bakarken buldum. Bu maden bilimi hakkında yazılmış ilk kitap Batı'da yazılmış ilk kitap en azından. Ve esasen yaptığımdan elde ettiğim sonuç işte şu gördüğünüz tahta baskı kalıbıydı. Fakat körük yerine, yaprak üfleyicim vardı. (Gülüşmeler) Ve bu proje boyunca hep yeniden olan bir şeydi, neydi bu; siz daha ufak ölçekte çalışmak istedikçe, zamanda daha da geriye gitmeniz gerekiyordu. Ve işte demir eritildikten bir gün ve yaklaşık yarım gece sonrası. Bu şeyi tutup çıkardım, ve o şey demir değildi. Fakat neyse ki, Internette mikrodalgayı kullanan sanayi fırınları için bir icat buldum. Ve 30 dakikalık tam güçle işlemi bitirebilmiştim.
Böylece, sonraki -- (Alkış) Sonraki elde etmeye çalıştığım şeyse bakırdı. Yine, bu maden bir zamanlar dünyadaki en büyük bakır madeniydi. Artık değil, fakat emekli bir jeoloji profesörü buldum, beni aşağıya indirmesi için. Ve dedi ki, "Tamam, madenden biraz su almana izin vereceğim." Ve su almak istememdeki sebep ise, madenlerden akıp geçen suların asitli hale gelmesi ve madendeki çözülmüş mineralleri toplamaya başlaması. Ve buna güzel bir örnek ise Portekiz'deki Rio Tinto'dur. Gördüğünüz üzere, içinde çözülmüş çok fazla mineral var. O kadar çoklar ki gerçekten asitli ve toksik koşulları seven bakterilerin yuvası olmuştur şimdi. Her neyse, madenin olduğu Anglesey adacığından alıp getirdiğim suda -- yeterli bakır mevcuttu o kadar ki metalden elektrik fişimin çivilerinin dökme işlemini yapabilecek kadar.
O halde sıradaki işim: Mika getirmek için çıkıp İskoçya'ya gittim. Ve mika bir mineraldir, çok iyi bir yalıtkandır ve elektriği yalıtmada çok iyidir. Burada mika elde ediyorum. Bugün hakkında konuşacağım son malzeme ise plastik. Ve tabii ki, tost makinemin plastik bir kutusunun olması lazımdı. Plastik, ucuz elektrikli eşyaların ayırt edici özelliğidir. Plastik petrolden yapıldığına göre, BP'ye telefon açtım BP'nin halkla ilişkiler bölümünü eğer beni bir petrol sondaj kulesine uçururlarsa ve bir bidon petrol almama izin verirlerse onlar için harika olacağına ikna etmeye çalışarak bariz bir saat harcadım. Besbelli BP'nin kafasında daha fazlası vardı. Öyleyken bile ikna olmamışlardı ve "Tamam, sizi arayacağız," dediler -- hiç aramadılar. Ben de plastik elde etmenin başka yollarını aradım. Ve aslında bitkilerden elde edilen yağlardan da plastik yapabilirsiniz, aynı zamanda nişastalardan da. İşte patates nişastasından plastik elde etme çabaları. Bir süre için gerçekten iyi görünüyordu. Orada gördüğünüz üzere, ağaç gövdesinden yaptığım kalıbın içine boşalttım. Ve bir süre için iyi görünüyordu, fakat onu dışarıda bıraktım, çünkü kuruması için dışarıda durması lazım, ve maalesef geri geldiğimde hidrolize olmamış patates parçalarını yiyen salyangozlar vardı.
Çaresizlik yüzünden de diyebiliriz, başka türlü düşünebileceğime karar verdim. Ve sahiden yerbilimciler isim koydular -- şey, tartışıyorlar isim koyma konusunda -- yaşadığımız çağı -- yeni bir jeolojik çağ olarak isimlendirme konusunda tartışıyorlar Antroposen denilen, İnsanın çağı. Ve çünkü geleceğin yerbilimcileri şu anda oluşan kaya tabakalarında bir tür keskin değişim görebilir. Böylece aniden, bunlar Çernobil ve 1945 yılından beri patlatılan 2,000 civarındaki nükleer bombadan dolayı bir bakıma radyoaktif hale gelecek. Ve ayrıca nesil tükenme durumları da olabilir -- fosillerin aniden kaybolması gibi. Ve ayrıca, düşündüm de, kayalara yerleştirilmiş sentetik polimerler, plastikler de olabilir.
Yani böyle bir plastik aradım -- böylece bu günümüzün modern kayalarından birkaçını araştırıp bulabileceğime karar verdim. Ve Manchester'a gittim Axion Geridönüşüm adlı yeri ziyaret için. Ve orada çalışanlar WEEE denilen işin en önemli yanıyla uğraşıyordu, ki bu Avrupa elektrik ve elektronik atık yönetmeliği oluyor. Ve bu, henüz yapılan ve evlerimizde bir süre kullanıldıktan sonra katı atık sahalarına gönderilecek olan ıvır zıvır dağı ile başa çıkabilmek için yürürlüğe kondu. Ama işte bu.
(Müzik)
(Gülüşmeler)
İşte burada tost makinemin bir resmi. (Alkış) Bu kutusuz hali. Ve işte raflarda yerini almış. Teşekkürler.
(Alkış)
Bruno Giussani: Bunun bir kez fişini taktığını söylediler.
TT: Hı hı, fişini taktım. Görebiliyor musunuz bilmiyorum, fakat kablolar için bir t bir yalıtım yapamadım. Kew Gardens, gelip de onların lastik ağacına dalamayacağım konusunda ısrarcıydı. O yüzden kablolar yalıtımsızdı. Bu ev yapımı fişe takılı ev yapımı bakır kablolardan 240 volt elektrik geçiyordu. Ve yaklaşık beş saniye kadar, tost makinesi kızarttı, fakat sonra, maalesef, element kendini eritti diyebiliriz. Ama dürüst olmak gerekirse, bunu kısmi bir başarı saydım.
BG: Thomas Thwaites. (TT: Teşekkürler.)