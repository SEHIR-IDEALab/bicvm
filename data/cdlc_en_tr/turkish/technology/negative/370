Merhaba millet. Gariptir, demin biri MacGyver'dan bahsetti. Ben onu çok severdim. Yedi yaşındayken, bir matkaba bir çatal bağlayıp anneme "Anne bak, ben Olive Garden'a gidiyorum" demiştim. Ve -- (Matkap sesi) (Gülüşmeler) Ve bu orada bayağı işe yaramıştı. Onun benim üstümde derin bir etkisi vardı. Belki kulağa aptalca geliyor ama dünyanın işleyiş düzenini değiştirebilir diye düşünüyordum ve bu değişiklikleri küçük çapta ben yapabilirdim. Benim özellikle insan yapımı nesnelerle olan ilişkim, başkasının bu şekilde çalışıyor dediği bir şey için, bu birazcık farklı bir şekilde çalışabilir diyebilmek.
Yaklaşık 20 yıl sonra, o zaman bunun etkisinin tam olarak farkına varmamıştım ama Costa Rica'ya gittim. ve Guaymí yerlilleri ile kaldım. Onlar ağaçların yapraklarını koparıp çatı yalıtım malzemesi yapabiliyorlardı. Ağaçlardan yatak yapabiliyorlardı. Bu kadını üç gün boyunca seyrettim. Ordaydım. Palmiye yaprağını küçük ipliklere ayırıyordu ve bunları rulo yapıp daha kalın iplikler yapıyordu, bağcık gibi, sonra bu ipleri dokuyordu ve üç gün sonunda bu elimdeki çanta gözlerimin önünde hayat buldu. Dünyanın işleyiş düzeninin maddiyatı, gerçekliği, beynimde çözülmeye başladı. Çünkü farkettim ki bu çanta ve bu giysiler evinizdeki trambolin, kalem açacağı, sahip olduğunuz her şey, ya bir ağaç, ya bir kaya ya da yerin altından kazıp çıkardığımız ve bazı işlemler uyguladığımız şeylerden yapılma. Belki daha karmaşık bir yapıda ama yine de her şey bu şekilde yapılıyor.
Böylece çalışmaya başladım. Bu kararları kimler alıyordu? Bu şeyleri kimler yapıyordu? Onları nasıl yapıyorlardı? Bizim onları yapmamıza engel olan ne? Çünkü gerçeklik bu şekilde oluşuyor. Bu yüzden hemen çalışmaya başladım. MIT Media Lab'deydim ve üretici hareketi, üreticiler ve yaratıcılık üzerine çalışıyordum. Doğada başladım, çünkü Guaymí'lerin bunu doğada yapışını görmüştüm ve orada daha az engel var gibi görünüyordu.
Böylece Vermont'a Okula Dönmeyenler Kampı'na gittim. Burada okumayanlar takılıyorlardı ve her şeyi denemeye hazırlardı. Ben de "Hadi şu nehrin yanındaki ormana gidelim ve bir şeyleri bir araya getirip, bir şeyler yapalım, ne olduğu umrumda değil, geometrik şekiller falan, yalnızca etrafınızdaki ıvır zıvırı kullanın. Geriye hiçbir şey getirmeyeceğiz." dedim. Birkaç dakika içinde, bunu yetişkinlerin ve gençlerin yapması çok kolay. Bu akan nehrin altında oluşan bir üçgen ve küçük meşe yaprakları kullanılarak yapılmış bir meşe ağacı şekli. Bir dala çimen ile bağlanmış bir yaprak. Bir mantarın maddiyatı ve eti başka nesneleri ne kadar tutabildiği gözlenerek inceleniyor. Yaklaşık 45 dakika sonra, gayet karmaşık projeler elde ediyorsunuz. Renklerine göre dizilen yapraklar gibi. Böylece bir renk dizisi elde ediyorsunuz; tıpkı bir çelenk gibi bir çember haline sokulmuş vaziyette.
Bunu yapanın söylediği ise şu: "Bu ateş. Ben buna ateş diyorum."
Biri ona sordu, "O dalların ağaçta durmasını nasıl sağladın?"
Cevap ise "Bilmiyorum. Ama sana gösterebilirim." oldu.
Ben "Vay, bu gerçekten şaşırtıcı." dedim içimden. "Nasıl yaptığını bilmiyor ama gösterebiliyor." Yani elleri biliyor ve sezgisi biliyor ama bazen bilgimiz bazı şeylere engel oluyor, özellikle insan yapımı dünyada. Bir şeyin nasıl çalıştığını bildiğimizi düşünüyoruz. Bu yüzden nasıl çalışabileceğini hayal edemiyoruz. Nasıl çalışması gerektiğini biliyoruz, ama çalışabileceği bütün alanları tahmin edemiyoruz.
Bu yüzden çocuklar bu konuda zorluk çekmiyorlar. Bunu kendi oğlumda da gördüm. Ona bir kitap vermiştim. Ben hippi bir babayım, dolayısıyla "Tamam. Ay'ı sevmeyi öğreneceksin" gibi şeyler diyorum. "Sana bazı yapı taşları vereceğim ve bunlar doğrusal olmayan kaktüs taşları. Yani tamamen meşru." Ama bunlarla tam olarak ne yapacağını bilmiyor. Göstermedim ona. O da " Tamam. Biraz uğraşırım bunlarla" diyor. Bu ormandaki gençler için dallardan farklı değil. Bunlarla şekil yapmaya çalışacak, ittirmeye falan çalışacak. Çok geçmeden, bir mekanizma geliştirdi. Neredeyse mancınık gibi nesneleri fırlatabildiğiniz bir mekanizma. Bizi de yardımcı seçiyor.
Bu noktada, merak etmeye başlıyorum. Dünyayı bu şekilde şekillendirebilir olarak görmeleri için ve günlük yaşamlarında kendilerini değişimin temsilcisi olarak görmeleri için insanlara, özellikle de çok şey bilen yetişkinlere ne tür aletler verebiliriz. Çünkü en öncü bilim insanları aslında dünyanın işleyişini, maddenin yapabileceklerinin sınırlarını zorluyorlar. En öncü sanatçılar, alanlarını zorluyorlar. Yeterince karmaşık bir iş, isterseniz aşçı olun ya da marangoz ya da bir çocuk yetiştiriyor olun, karmaşık olan her şey, kolaylıkla çözülemeyen sorunlar çıkartıyor. Şunu demediğiniz sürece iyi bir iş yapamazsınız: "Bu konuyu yeniden düşünmeliyiz. Kalemlerin yazmak için olması umrumda değil. Ben onları farklı şekilde kullanacağım."
Size küçük bir gösteri yapayım. Burada bir piyano devresi var. Bu da sıradan bir boya fırçası ama bunları ben birleştirdim. (Bipleme) Ve şimdi, biraz ketçap ile — (müzik notaları) — sonra ben neredeyse — (müzik notaları) — (Gülüşmeler) (Alkışlar)
Bu muhteşem, değil mi? Ama muhteşem olan bu değil. Muhteşem olan piyano devresini insanlara verdiğinizde ortaya neler çıktığı. Bir kalem yalnızca bir kalem değildir. Bakın ortasında ne var. Ortasında bir tel var ve bu yalnızca bir tel değil. Piyano devresini alıp, kalemin ortasına raptiyeleyebilirsiniz. Teli bir kağıt üstüne de koyabilirsiniz ve bundan bir elektrik akımı geçirebilirsiniz. Yani bir kalemi ona küçük bir piyano devresi bağlayarak *hackleyebilirsiniz. (hack: ana amacından farklı şekilde kullanmak)
Vücudunuz da elektriği iletiliyor. Bundan sonra, piyano devresini kalemden alıp bu fırçalardan yapabilirsiniz. Yaptığınız tek şey kılları birbirine bağlamak. kıllar ıslaklar, dolayısıyla elektriği iletiyorlar, tabi insan vücudu da iletiyor. Deri boyamak için mükemmel. Daha sonra istediğiniz yere bağlayabilirsiniz. Mutfak lavabosuna bile. Lavabodaki metal iletken. Akan su bir theremin ya da bir keman gibi davranıyor.
(Müzik notaları)
İsterseniz bir ağaca bile bağlayabilirsiniz. Dünyadaki her şey ya iletken ya da değil. Siz de bunları beraber kullanabilirsiniz.
— (Gülüşmeler) — Bunu aynı gençlere götürdüm. Çünkü o gençler gerçekten muhteşem ve benim denemeyeceğim şeyleri denerler. İstesem bile piercing'lere erişimim yok. Bu genç kadın, kendi verdiği ismiyle hula-looper'ı yaptı. Hulahop vücudunun etrafında gezdikçe, -- T-shirtüne bantladığı bir devre var. Resimde işaret ettiğini görebiliyorsunuz. -- Ve hulahop vücuduna çarptıkça, iki küçük bakır şerit birbirine bağlanıyor ve bir ses çıkarıyor, ve başka bir ses daha ve aynı sesleri bir döngü halinde çıkarmaya devam ediyor.
Bu atölyeleri her yerde yapıyorum. Tayvan'da, bir sanat müzesinde, bu 12 yaşındaki kız Tayvan'da yetişen bir mantar, biraz elektrik bantı ve yapıştırıcı ile bir mantar org yaptı. Profesyonel tasarımcılar üstünde bu şeyin olduğu yeni tasarımlar yapıyorlardı. Intel gibi büyük şirketler, Ideo gibi daha küçük tasarım şirketleri, Bump gibi startuplar bu tip atölye çalışmaları için beni çağırıyorlardı. Sırf elektronik ile her gün kullanılan eşyaları bir araya getiren bu fikrin egzersizini yapmak istiyorlardı. Daha sonra bu yeni fikri doğurdu. Yalnızca elektroniği değil bilgisayarları her gün kullanılan eşyalar ile bir araya getirelim. Bakın bu nerelere gitti.
Hızlı bir demo yapmak istiyorum. Bu MaKey MaKey devresi, şimdi en başından önünüzde kuracağım düzeneği. Şimdi bunu bağlıyorum USB ile. İleri tuşunu takıyorum. Siz bu taraftasınız, bu yüzden buraya bağlıyorum. Bir de küçük topraklama kablosu bağlayacağım. Ve şimdi, bu pizza dilimine dokunursam, daha önce gösterdiğim slaytlar ilerlemeli. Ve şimdi bu kabloyu sol tuşa bağlıyorum Bir bakıma nerede bağladığıma bağlı olarak programlama yapıyorum. Şimdi sol ve sağ ok tuşlarım var, böylece ileri ve geri gidebilmem lazım. İleri ve geri. Muhteşem.
Ve bunun hakkında bir video çekmeliyiz diye düşündük. Çünkü ben ve arkadaşım dışında kimse bunun önemli ya da anlamlı olduğu düşünmüyordu.
Böylece birçok şey yapabileceğinizi kanıtlayan bir video çektik. Play-Doh hamuru ile bir taslak hazırlayabilirsiniz ve oyun kolları diye Google araması yapabilirsiniz. Bildiğimiz düz Play-Doh, özel bir şey değil. Kelimenin tam anlamıyla joystick çizebilirsiniz ve bilgisayarınızda Pacman'ı açıp bağlayabilirsiniz. (Oyun sesleri) Target'dan (Market zinciri) alabileceğiniz küçük plastik çekmeceleri biliyor musunuz? Ee, onları çıkarırsanız, suyu iyi tutuyorlar, ama ayak parmaklarınızı kesebilirsiniz, bu yüzden dikkatli olun.
Happiness Project'i (Mutluluk Projesi) bilirsiniz, uzmanlar piyano basamakları kuruyordu. Ne kadar harika bu? Bence bu harika. Ama bu tip şeyleri biz kendimiz yapmalıyız. Dünyanın işleyişini bir kısım uzman belirlememeli. Her birimiz dünyanın işleyişinin değişimine katkıda bulunmalıyız.
Alüminyum folyo. Herkesin bir kedisi var. Bir kase su alın. Bu sadece Mac OS daki Photo Booth. Farenizi "fotoğraf çek" düğmesinin üstüne getirin. Şimdi küçük bir kedi fotoğraf kabininiz var.
Bunu yüzlerce insanın almasına ihtiyacımız vardı. Yüzlerce insan bunu almasaydı, bunu piyasaya sunamazdık. Bu yüzden Kickstarter'a koyduk ve ilk gününde yüzlerce insan satın aldı. 30 gün sonra, 11.000 insan projeyi destekledi.
En iyi tarafı da, insanların çılgınca şeyler yaptığı bir sürü videolar almaya başladık. Bu "Yıldızlarla süslü pankart". Hem de yemek yiyerek ve listerine içerek yapılandan. Biz bu adama malzeme gönderdik işte. "Sana sponsor oluyoruz, adamım." dedik. "Bu işte profesyonelsin."
Tamam, bunun için biraz bekleyin. Bu iyi.
(Gülüşmeler) (Alkışlar)
Bu Exploratorium'daki bu adamlar ev bitkilerini davul gibi çalıyorlar. Babalar ve kızları devreyi özel yollarla tamamlıyorlar.
Bu çocuk, şu diyagrama bakın. "Kız kardeş" denen yeri görüyor musunuz? Diyagrama insan konulması çok hoşuma gidiyor. Ben her zaman insan ekliyorum her teknik -- Teknik bir diyagram çiziyorsanız, bir insan ekleyin. Bu çocuk çok şeker. Bu trampolin slayt ilerleticisini yapmış kardeşine. Böylece doğum gününde, trampolinde zıplayarak slaytı ilerletip günün yıldızı olabilir. Bu arkadaş ise köpeklerini dizmiş ve köpek piyanosu yapmış.
Bu eğlenceli. Canlı ve mutlu hissetmekten daha yararlı ne olabilir? Ama aynı zaman bu çok ciddi çünkü bilgisayar kullanamayan insanlar için erişilebilirlik materyalleri artmaya başladı. Bize yazan bir baba gibi, oğlu beyin felci geçirmiş ve normal klavye kullanamıyormuş. Babasının da özel kontrol gereçlerini satın alacak gücü yok. Bu yüzden MaKey MaKey ile bu eldivenleri yapıp oğlunun web'de gezmesini sağlamayı planladığını söyledi. Erişebilirlik konusu etrafında büyük bir istişare oluştu, bu konuda geçekten çok heyecanlıyız. Bu konuda bir planımız falan yoktu.
Sonra bu profesyonel müzisyenler kullanmaya başladı, Coachella'daki gibi, geçen hafta sonu Jurassic 5 bunu sahnede kullandı ve bu yakınlarda Brooklyn'den bir DJ geçen ay bunu yaptı. Döner tabladaki havuca bayıldım.
(Müzik: Massive Attack ­­— "Teardrop")
Çoğu insan bunları böyle çalamaz. (Gülüşmeler)
Bu iş ciddileşmeye başladığı zaman kutusunun üstüne ciddi bir uyarı etiketi koymam gerek diye düşündüm. Çünkü öbür türlü insanlar bunu alacak ve yaratıcı değişimin bir parçası olmaya başlayacaklar ve hükumetlerler parçalanacaktı. Ben de insanları uyarmamış olacaktım, bu yüzden en azından onları uyarayım diye düşündüm. Ayrıca bu küçük sürprizi koydum. Kutunun kapağını açtığınızda "Dünya bir inşa kitidir." yazıyor.
Bu şekilde oyalanmaya başladığınızda bence, ufaktan, günlük yaşantınızda etrafınızda olan şeyleri biraz daha kendinizi ifade etmekte kullanabileceğiniz şeyler olarak görmeye başılıyorsunuz. Dünyanın işleyişinin gelecekteki tasarımına katkı sağlayabileceğinizi biraz daha fazla fark ediyorsunuz.
Bu yüzden, bir dahaki sefere yürüyen merdivendeyken yere yanlışlıkla bonibon düşürdüğünüzde onun yürüyen merdiven olmadığını, belki de bir bonibon sörf tahtası olduğunu biliyorsunuz O yüzden hemen almayın onu. Cebinizden başka şeyler çıkartıp yere atın belki dudak nemlendiricisi falan, her ne isterseniz.
Eskiden ütopik bir toplum ya da mükemmel bir dünya gibi şeyler tasarlamak isterdim. Ama yaşlandıkça ve bu tür şeylerle uğraştıkça, fark ediyorum ki kafamdaki mükemmel dünya ne tek bir kişi tarafından ne de bir milyon uzman tarafından tasarlanamaz. Her biri kendi tutkularının peşinden giden yedi milyar çift el bu işi yapacak ve her biri bir mozaik gibi bu dünyayı arka bahçelerinde ve mutfaklarında oluşturacaklar. Gerçekten yaşamak istediğim dünya bu.
Teşekkürler.
(Alkışlar)