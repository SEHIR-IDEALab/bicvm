Evet, bu öyle bir onur ki. Ve dünyada gerçekten bir fark yaratan bir organizasyonun huzurunda olmak harika. Ve bu gün sizlere hitap etme fırsatını bulduğum için çok minnettarım.
Ve ayrıca oldukça şaşkınım, çünkü hayatıma şöyle baktığımda yapmak istediğim en son şey dinle ilgili yazmak ya da bir şekilde onunla ilişkili olmaktı. Manastırdan ayrıldıktan sonra, samimi olarak, dinle işimi bitirmiştim. Hepsi bu kadar diye düşünmüştüm. Ve 13 yıl boyunca ondan arınmıştır. Bir İngiliz Edabiyatı profesörü olmak istiyordum. Ve özellikle, bir yazar olmak bile kesinlikle istemiyordum. Ama, bir dizi kariyer felaketinden acı çektim, birbiri sonrası, ve sonunda kendimi televizyon işinde buldum. (Gülüşler) Bill Moyers'e bunu söyledim, ve bana dedi ki, "Oh, kim olursa alabiliriz" (Gülüşler)
Ve oldukça tartışmalı dini programlar yapıyordum. Dinin aşırı şekilde popüler olmadığı Birleşik Krallıkta çok iyi iş çıkardı. Ve böylece, bir kez, hayatımda sadece bir defa, sonunda orta yoldaydım. Ama, erken dönem Hristiyanlık hakkında bir film yapmak için Kudüs'e gönderildim. Ve orada, ilk defa, diğer dini geleneklerle karşılaştım: Yahudilik ve İslam, Hristiyanlığın kardeş dinleri. Ve bu inançlar hakkında hiçbir şey bilmediğimi keşfettim, yoğun dini geçmişime rağmen. Yahudiliği bir tür Hristiyanlığın öncülü olarak görmüştüm, İslam hakkında ise hiçbir şey bilmiyordum.
Ama, o şehirde, hiç de kolay olmayan bir şekilde birlikte yan yana yaşayan üç inancı gördüğünüz o çilekeş şehirde, onlar arasında derin bağın farkına varıyorsunuz. Bu, dinin ne olabildiği ile ilgili anlama beni tekrardan götüren, farklı bir açıdan kendi inancıma bakmamı aslında mümkün kılan, diğer dini geleneklerin öğrenilmesiydi.
Çalışmam esnasında bazı şaşırtıcı şeyler buldum, ki hiç aklıma gelmemişti. Samim olarak, bütün bu şeyin kesinlikle inanılmaz olduğunu düşündüm. Bu doktrinler ispatlanmamış, soyut görünüyorlardı. Ve şaşırarak, diğer dinleri ciddi şekilde çalışmaya başladığımda, inancın -- ki biz bu gün hakkında o kadar titiz davranıyoruz -- sadece çok yeni bir dini coşkunluk olduğunu anlamaya başladım. bu Batıda, 17nci yüzyıl dolaylarında ortaya çıktı. İnanç (belief) kelimesinin kendisi orijinal olarak sevmek, ödüllendirmek, üzerine titremek anlamındaydı. 17nci yüzyılda, odağını daralttı. şu anda yazmakta olduğumu bir kitapta keşfediyor olduğum nedenlerden dolayı, -- bir dizi önermelere entelektüel yükseliş, bir amentü (credo) anlamına gelmekteydi. "İnanıyorum" demek "inancın belli itikadi hükümlerini kabul ediyorum" demek değildi. Anlamı: "Kendimi teslim ediyorum. Kendimi bağlıyorum." demekti. Aslında, dünya geleneklerinin bazıları dini ortodoksi hakkında çok az düşünür. Kur'an'da, dini düşünce --dini ortodoksi-- zanna olarak defedilir: şu ya da bu şekilde hiç kimsenin emin olamayacağı meseleler hakkında tahminde bulunması, ki bu insanları kavgacı ve aptalca şekilde mezhepçi yapar. (Gülüşler)
O halde din şeylere inanmak hakkında değilse, ne hakkındadır? Bulduğum şey, tüm yönleriyle, din farklı şekilde davranmak hakkındadır. Tanrı'ya inanıp inanmamanız hakkında karar vermek yerine, ilk önce bir şey yapmak zorundasınızdır. Teslim olmuş şekilde davranır, ve sonra dinin hakikatlerini anlamaya başlarsınız. Ve dini doktrinler aksiyona geçmeye çağrı anlamına gelmektedir; onları sadece uyguladığınızda anlarsınız.
Şimdi, bu uygulamada en yüksek mevki şefkate verilmektedir. Ve bizi yakalayan gerçek şudur ki, tüm yönleri ile tüm dünya inançlarının her birinde, şefkat -- bu akşam düşündüğümüz şekli ile diğeri ile birlikte hissetme kabiliyeti-- sadece gerçek dindarlığn testi değildir, ayrıca Yahudiler, Hristiyanlar ve Müslümanların "Tanrı" veya "Kutsal" olarak adlandırdıklarının huzuruna bizi götürecek şeydir. Sizi Nirvana'ya götüren şefkattir, der Buda. Neden? Çünkü şefkatle, yani öteki ile beraber hissettiğimizde, kendi dünyamızın merkezinden kendimizi indiririz ve başkasını oraya koyarız. Ve bir kere egomuzdan kurtulduğumuzda, o zaman "Kutsal"ı görmeye hazır oluruz.
Ve özellikle, büyük dünya geleneklerinin her biri "Altın Kural" olarak bilinen şeyi vurguladılar ve kendi geleneklerinin merkezine yerleştirdiler. İsa'dan beş yüz yıl önce ilk olarak Konfiçyüs tarafından meydana koyuldu. "Sana yapılmasını istemediğin şeyi başkalarına yapma." O tüm öğretisinin bütününde olan merkezi düşüncenin bu olduğunu ve müritlerinin tüm gün ve her gün onu uygulamaları gerektiğini söylüyordu. Ve onun, kendi içinde aşkın bir tecrübe olan ren, insancıllık, olarak adlandırdığı aşkın değere onları götürecek olan şey Altın Kuraldı.
Ve bu kesinlikle tektanrıcılık için de önemlidir. İsa'nın daha eski çağdaşı olan büyük haham Hillel hakkında ünlü bir hikaye vardır. Bir putperest ona doğru gelip eğer haham tek ayağı üzerinde durarak Yahudi öğretisinin hepsini ezbere söylerse Yahudi olmayı teklif etti. Hillel tek ayağı üzerinde dururken, dedi ki, "Sana iğrenç gelen şeyi komşuna yapma. Tevrat budur. Gerisi yorumdur. Git ve onu öğren." (Gülüşler)
Ve "git ve onu öğren" ile ne demek istiyordu. Dedi ki, "Tefsirinizde, Tevratın her ayetinin bir yorum olduğunu, Altın Kural üstüne bir şerh olduğunu açıkça ortaya koymalısınız." Büyük Haham Meir dedi ki: Diğer insanlardan, ki bu insanlar kim olursa olsun, nefret etmeye, onları küçümsemeye veya hor görmeye neden olan -- kutsal kitabın hiçbir yorumu meşru değildir.
Aziz Augustine tam olarak aynı noktaya işaret etti. Diyor ki, Kutsal Kitap "hayırdan başka hiçbir şey öğretmez, ve bizler onun şefkat içeren yorumunu bulana kadar kutsal kitabı yorumlamayı terk etmemeliyiz. Ve bu oldukça sevimsiz tekstlerin bazılarında şefkati bulmak için mücadele sıradan hayatta aynısını yapmak için iyi bir elbise provasıdır. (Alkışlar)
Ama dünyamıza bakın. Ve dinin korsanlıkla kaçırıldığı bir dünyada yaşıyoruz. Teröristlerin Kur'an ayetlerini kendi zulümlerini haklı göstermek için okudukları bir dünya. İsa'nın "Düşmanını sev, başkalarını yargılama" sözlerini almak yerine,"sonsuz şekilde diğer insanları yargılayan, sonsuz şekilde diğer insanlarla tartışmanın bir yolu olarak kutsal metni kullanan, diğer insanları aşağılayan Hristiyanlarımız var. Çağlar boyunca, din diğer insanlara zulüm etmek için kullanılmıştır, ve bu insan egosundan, insan açgözlülüğünden dolayıdır. Bizler harika şeyleri karmakarışık yapmakta yeteneği olan türleriz.
Bu nedenle, -- sanırım önemli bir nokta olarak -- gelenekler ayrıca şefkatiniz kendi grubunuza: kendi ulusunuza, kendi dindaşlarınıza, kendi hemşehrilerinize sınırlayamayacağınız ve sınırlamamanız gereği üzerinde israr etti. Çinli bilgelerden birinin "jian ai" olarak adlandırdığı şeye sahip olmalısınız: Herkes için endişe duymak. Düşmanlarınızı sevin. Yabancıyı onurlandırın. Kur'an diyor: biz sizleri kabileler ve uluslar halinde yarattık, ki birbirinizi tanıyasınız.
Ve bu, -- bu evrensel kapsayış, dinin sert kullanımda -- kötüye kullanımında -- kötü kazançlar uğruna bastırılıyor. Şimdi, hayatımı kazanmak için kendilerine yaptığım şeyi söylediğimde, bana dinin tarihteki tüm büyük dünya savaşlarının nedeni olduğunu söyleyen taksi şoförlerinin sayısını unuttum. Doğru değil. Mevcut tasalarımızın nedeni politiktir.
Ama onun hakkında yanılgıya düşmeyin, din bir tür fay hattıdır, ve bir çatışma bir din içine gömüldüğünde, din problemin içine çekilir ve problemin bir parçası oluverir. Modernliğimiz aşırı olarak şiddet içerir ola geldi. 1914 ila 1945 arasında, sadece Avrupa'da silahlı çatışma sonucu ölen insan sayısı 70 milyondur. Ve bir çok müessesemiz, hatta eğlence meşgalesi olan futbol bile, şimdilerde insan ölümlerine yol açan kargaşalara yol açıyor Ve dinin de bu şiddet içeren etik değerlerden etkilenmesi şaşırtıcı değildir.
Etrafta ayrıca oldukça yüksek dini cehalet olduğunu düşünüyorum. İnsanlar bu gün dini inancı şeylere inanmakla eşdeğer olarak görüyorlar. Öyleymiş gibi -- dindar insanları sık sık inanlar olarak adlandırırız, sanki yaptıkları temel şey oymuş gibi. Ve sık sık, ikincil amaçlar birinci yere itiliyor, şefkatin ve Altın Kuralın yerine. Çünkü Altın Kural zordur. Bazen, şefkat hakkında cemaatlere hitap ettiğimde, birçok dindar insanın şefkatli olmaktansa haklı olmayı tercih ettiği din yüzünden, bazen bazı yüzleri aşan isyankar bir ifade görüyorum. (Gülüşmeler)
Şimdi -- ama bütün hikaye bu değil. 11 Eylülden bu yana, İslam üzerindeki çalışmam beni tahayyül etmediğim şekilde kamu alanına itince, dünyanın her tarafında gitme fırsatı buldum ve gittiğim her yerde, değişim için bir özlem buldum. binlerce insanın konferanslarıma geldiği Pakistan'dan henüz döndüm, çünkü her şeyden önce dostça bir Batılı ses duymaya özlem duyuyorlardı. Ve özellikle gençler geliyorlardı. Ve bana sordukları -- gençlerin söyledikleri "Ne yapabiliriz?" "Bu şeyleri değiştirmek için ne yapabiliriz?" Ve, Pakistan'da beni ağırlayanlar "Bakın, bize karşı kibar olmayın. Neyi yanlış yaptığımızı bize söyleyin. Dinin nerede başarısız kaldığı hakkında birlikte konuşalım."
Bana öyle geliyor ki -- şimdiki durumumuz şu anda o kadar ciddi ki, birbirimizin küresel anlayış ve kürsel takdir duygusuna yol açamayan her ideoloji zamanın testini geçmekte başarısız kalıyor. Ve din, kendi geniş takip eden kitlesi ile ... burada Birleşik Devletlerde, insanlar farklı şekilde dindar oluyor olabilirler, bir raporun henüz gösterdiği üzere -- fakat bu insanlar hala dindar olmak istiyorlar. Sadece Batı Avrupa şimdi oldukça oldukça modası geçmiş görünmeye başlayan sekülerizmini hala korumaya devam etmekte.
Ama insanlar dindar olmak istiyorlar, ve din dünyada uyum için bir güç olmalı, ki olabilir ve olmalı -- Altın Kural sayesinde. "Kendine yapılmasını istemediğin şeyi başkalarına yapma": küresel olarak şimdi uygulanması gereken bir etik davranış. Kendimize davranılmasını istemediğimiz şekilde diğer uluslara davranmamalıyız.
Ve bunlar -- menfur inançlarımız ne olursa olsun -- bir dini meseledir, manevi bir meseledir. Hepimizi bağlayan, bağlaması gereken derin moral meseledir. Ve söylediğim gibi, dışarıda değişimi için açlık var. Birleşik Devletlerde, sanırım bu seçim kampanyasında görüyorsunuz: değişim için bir can atış var. Ve 11 Eylül sonrası bu kıtanın her yerindeki kiliselerde ve camilerdeki insanlar karşılıklı anlayış bağları oluşturmak için yerel düzeyde bir araya geliyorlar. Camiyle, sinagogla, "Bizler birbirimizle konuşmaya başlamalıyız" diyorlar. Sanırım, tolerans fikrinin ötesine geçmemizin ve diğerini takdir etmemizin zamanı geldi.
Bahsetmek istediğim bir hikaye var. Bu hikaye "İlyada"dan. Ama bu ruhaniyetin ne olması gerektiğini anlatıyor. "İlyada"nın hikayesini bilirsiniz: Truva ve Yunanistan arasında 10 yıllık savaş. Bir olayda, Achilles, Yunanistan'ın ünlü savaşçısı, birliklerini savaştan çeker, ve tüm savaş gayreti bundan zarar görür. Ve takip eden karışıklık esnasında, sevgili arkadaşı, Patroclus, Truva prenslerinden birisi, Hector, tarafından bir çarpışmada öldürülür. Ve Achilles öfke ve keder ve öç duygusu ile çılgına döner. ve vücudu parçalar -- Hector'u öldürür, onun vücudunu parçalara ayırır ve sonra ailesine gömülmesi için vücudunu geri vermeyi reddeder, ki bu Yunan inancında, Hector'un ruhunun sonsuza değin dolaşacağı ve sonunda kaybolacağı anlamına gelmekteydi. Ve sonra bir gece, Priam, Truva kralı, bir yaşlı adam, gizlice Yunan kampına gelir, Achilles'in çadırına doğru yol alır oğlunun vücudunu istemek için. Ve herkes yaşlı adam başındaki örtüyü çıkardığında ve kendisini gösterdiğinde şok olur. Ve Achilles ona bakara ve babasını düşünür. Ve ağlamaya başlar. Ve Priam oğullarından bir çoğunu katleden bu adama bakar, ve o da ağlamaya başlar. Ve ağlayışlarının sesi tüm evi doldurur. Yunanlılar birlikte ağlamanın insanlar arasında bir bağ oluşturduğuna inanırlardı. Ve sonra Achilles Hector'un vücudunu alır, onu sevecen bir şekilde babasına teslim eder. ve iki adam birbirine bakar, ve her biri diğerini kutsal olarak görür.
Bu tüm dinlerde de bulunan bir inançtır. Kastedilen şey düşmanlarımızın tehdidi altında olduğumuzda hissettiğimiz korkunun üstesinde gelmek ve ötekini takdir etmeye başlamaktır. İbranicede Tanrı için kullanılan "kutsal" kelimesi, "Kadosh"dur: yani ayrı, öteki. Ve Tanrı olan bütünüyle gizemli aşkının dolaylı anlatımını bize verebilen sıksık, belki de düşmanlarımızın tam ötekiliğidir.
Ve şimdi, işte benim dileğim: üç İbrahim gelenek Yahudilik, Hristiyanlık ve İslam'dan ilham uyandıran bir düşünür grubunca şekillendirilmiş ve Altın Kuralın temel ilkelerine dayalı olan -- Şefkat Bildirgesinin oluşturulması, hayata geçirilmesi ve yayılmasına yardımcı olmanızı diliyorum. Seyahatlerimde -- muhtemelen sizin de tanışmış olduğunuz - dediğim gibi -- korsanlıkla kaçırılmış olduğunu hissettikleri inançlarını yeniden ele geçirmek ve bir şekilde bir araya gelmek isteyen tüm bu insanlar arasında bir hareket oluşturmaya ihtiyacımız var. Şefkat inancını (ethos) insanlara hatırlatmak için insanları güçlendirmemiz ve kılavuz sunmamız gerekiyor. Bu Bildirge yekpare bir belge olmayacak. İstismar edilen kutsal metinlerin nasıl yorumlanacağı hakkında kılavuz olacak şekilde onu görmek istiyorum. Hahamın ve Augustine'in hayır ilkesi ile kutsal metnin nasıl ele alındığını hatırlayın. Geri dönelim. Dünyanın tüm geleneklerinden en azından bin büyük dini lider tarafından imzalanmasını umut ettiğimiz bir belge oluşturmak için çok sıklıkla birbirleri ile kavgalı olan Yahudilerin, Hristiyanların ve Müslümanların birlikte çalışması fikri.
Ve sizler bu insanlarsınız. Ben sadece yalnız bir bilginim. Hoş zamanı sevmekle beraber, ki benim üstüme gelmesini görmekten oldukça şaşırdım, vaktimin büyük bölümünü aslında yalnız geçiriyorum, çalışarak, ve ben çok değilim -- bunu insanlara, yeryüzündeki herkese nasıl ulaştıracağımızı bana açıklayacak olan medya bilgisine sahip olanlar sizlersiniz. Bazı başlangıç konuşmalarım var, ve Başpiskopos Desmond Tutu Desmond Tutu, örneğin, buna ismini vermekten çok mutlu, New York Şehri İmamı, İmam Faisal Rauf da. Ayrıca, Birleşmiş Milletlerde Medeniyetler İttifakı ile birlikte çalışıyor olacağım Medeniyetler İttifakı olarak adlandırılan, Kofi Annan tarafından aşırılığın nedenlerini teşhis etmek için istenilen ve daha fazla aşırılığın yükselmesinden nasıl kaçınılacağı hakkında üye devletlere pratik kılavuz sunmayı amaçlayan Birleşmiş Milletler girişiminin bir parçası oldum.
Ve İttifaktakiler onlarla çalışmış olmam dolayısıyla çok memnun olduklarını bana ifade ettiler. Bunun önemi, bazılarınızın endişelenmeye başladığınızı görebiliyorum, çünkü bunun yavaş ve hantal bir yapı olduğunu düşünüyorsunuz, ama Birleşmiş Milletlerin yapabileceği bize biraz tarafsızlık vermektedir, ki böylece bir Batı ya da Hristiyan girişimi olarak görülmesin, ama, olduğu gibi, bu türden bürokrasi ile yardımcı olacak Birleşmiş Milletlerden, dünyadan geliyor olsun.
Ve böylece sizleri bu bildirgeyi inşa etmede, hayata geçirmede, olması için yaymada bana katılmaya davet ediyorum. Onu dünyadaki her üniversitede, her kilisede, her camide görmek istiyorum, ki böylece insanlar geleneklerine bakabilsinler, onu yeniden talep etsinler, ve dini dünyada bir barışın kaynağı yapsınlar, ki olabilir ve olması gereken budur. Çok teşekkür ederim. (Alkışlar)