Bu gün konuşacağım konu küçük bir fikir. Değişen taban seviyesi hakkında. Bu fikir bir dakikada açıklanabileceği için zamanı doldurayım diye önce size üç hikaye anlatacağım. Ve ilk hikaye benim kahramanlarımdan biri olan Charles Darwin hakkında. Bildiğiniz gibi 1835 yılında buradaydı. İspinoz kovaladığını düşünebilirsiniz, fakat kovalamıyordu. Aslında balık topluyordu. Ve bir türü oldukça ''yaygın'' olarak tanımladı. Bu sailfin orfozuydi. Bu balıkları avlamak '80 lere kadar çok yaygın idi. Şimdi bu balıklar IUCN'nin tehlikedeki türler listesinde. Şimdi bu hikayeyi birçok kez duyduk, Galapagos adaları ve diğer yerlerin belirli bir özelliği yok. Fakat biz halen Galapagos'a gidiyoruz. Bozulmamış olduğunu düşünüyoruz ve broşürlerde de bozulmamış saf ve temiz olarak gösteriliyor. Peki buralarda neler oluyor?
İkinci hikaye de, aynı zamanda başka bir kavramı gösteriyor, değişen bel ölçüsü. (Gülüşmeler) 1971'de buradaydım, Batı Afrika'da gölcük çalışması yapıyordum. Oradaydım çünkü Avrupa'da büyümüştüm ve sonra Afrika'da çalışmak istiyordum. Uyum sağlarım diye düşünmüştüm. Güneşte kötü bir şekilde yandım ve aslında oradan olmadığıma ikna oldum. Bu benim ilk güneş yanığımdı.
Bu gölcük, palmiye ağaçlarıyla ve biraz da mangrovlarla sarılıydı. yaklaşık 20 santimetre büyüklüğünde tilapia balıkları vardı, tilapia türünden blackthin tilapialar. Bu tür tilapialar için balıkçılık sürdürüldü ve iyi vakit geçirildi ve Gana'nın ortalamasından daha çok kazanıldı. Ben 27 yıl sonra oraya gidince balıklar yarı yarıya küçülmüşlerdi. Beş santimetreye kadar gelişiyorlardı. Genetik olarak zorlanmışlardı. Balık çiftlikleri hala vardı. Hala mutlu sayılırlardı. Balıklar da orada olmaktan da mutlulardı. Değişen bir şey yoktu, fakat her şey değişmişti.
Üçüncü hikayem ise, Güneydoğu Asya'ya ağ ile balık tutmayı tanıştırmakta suç ortağı olmam. 1970'lerde, daha doğrusu 1960'ların başında Avrupa birçok geliştirme projesi yaptı. Balıkçılıkta gelişmeler, 100.000 balıkçısı olan ülkelerin endüstriyel balıkçılık yapmasına zorlanması anlamına geliyordu. Bu oldukça çirkin teknenin adı Mutiara 4. Bu tekneyle denize açıldım ve Güney Çin Denizi'nin güneyinde, özellikle Java Denizi'nde araştırmalar yaptık. Yakaladıklarımızı kelimelerle tarif edemezdik. Ne yakaladığımızı şimdi anlıyorum, denizin dibini yakaladık. Yakaladıklarımızın %90'ı sünger ve denizin altına sabitlenen diğer canlılardı. Açıkçası balıkların çoğu enkazda küçük noktalardı, döküntülerin arasında mercanlar vardı. Denizin dibi güvertedeydi ve sonra geri denize atıldı.
Bu fotoğraflar olağanüstü çünkü geçişler çok hızlı. Bir sene içerisinde araştırma yapıyorsunuz ve ticari balıkçılık başlıyor. Denizin altı sert dip ya da yumuşak mercanlardan çamura dönüştü. Bu ölü bir kaplumbağa. Yenilmemişlerdi, öldükleri için denize tekrar atılmışlardı. Bir keresinde canlı yakaladık. Henüz boğulmamıştı. Yemek için öldürmek istediler. Balıkçılar bu döküntü yığınını gittikleri daha önce balıkçılık yapılmamış yerlerde topladılar. Ancak bunlar belgelenmemiş.
Biz dünyamızı değiştiriyoruz ve bunu unutuyoruz. Okyanus tabanını yeni bir seviyeye getiriyoruz ve eski halini hatırlamıyoruz. Genelleme yaparsak, bunun gibi bir şey oluyor. Y ekseninde iyi şeyler olduğunu varsayalım: biyoçeşitlilik, katil balina sayıları, ülkenizin yeşillikleri, su kaynakları. Zaman içinde değişiyor -- değişimin sebebi insanların yaptıkları ya da doğal koşullar. Her nesil bilinçli hayatının başlangıcında gördüğü resimleri standart olarak alır ve ekstrapole eder. O anda var olanla arasındaki farkı kayıp olarak görür. Ancak bundan önce olanları kayıp olarak görmez. Arka arkaya değişimler olabilir. Sonunda bir bakarsınız, korumak istedikleriniz aslında zavallı artıklar olmuş. Şimdi büyük ölçüde yaptığımız bu. Devam ettirmek istediklerimiz çoktan gitmiş ya da aslında eskiden oldukları gibi değil.
Bunların tarih öncesi insanları da etkilediği düşünülebilir, onlar da hayvanları öldürdüler ve birkaç nesil sonra bunu yaptıklarının farkında değillerdi. Çünkü doğal olarak çok bulunan bir hayvanın soyu tükenmeden önce, sayısı azalır. Yani çok bulunan hayvanları birden kaybetmezsiniz. Hep sayıları azalmış hayvanları kaybedersiniz. Bu yüzden bunlar büyük bir kayıp olarak algılanmazlar. Zamanla, büyük hayvanlara odaklanırız ve denizde bunun anlamı büyük balıklar. Bunların sayıları azalır, çünkü onları avlarız. Zamanla birkaç balık kalınca, buna taban seviyesi deriz.
Soru şu ki, insanlar neden bunu kabulleniyorlar? Çünkü daha önce bunun farklı olduğunu bilmiyoruz. Aslında birçok insan, bilimadamı bunun aslında çok farklı olduğunu söyler. Bunu söylerler çünkü daha önceki kanıtlar onların istedikleri gibi sunulmaz. Örneğin, Kaptan Bilmemkim'in daha önce burada çok fazla balık olduğunu söylemesi su ürünleri bilimadamları tarafından kullanılamaz, çünkü "bilimsel" değil. Yani durum öyle ki yazıya sahip toplumlar olmamıza rağmen, geçmişi bilmiyoruz çünkü geçmişin kaynaklarına inanmıyorlar.
Bundan dolayı, korunma alanları önemli rol oynuyor. Çünkü korunma alanlarıyla geçmişi yeniden yaratıyoruz. Taban seviyesi değiştiği ve çok aşağıda olduğu için insanların algılayamadığı geçmişi yeniden yaratıyoruz. Bu, korunmuş alanları görüp bunların sağladığı bilgilerden yararlanabilecek insanlar için, böylece taban seviyelerini yeniden ayarlayabilirler.
Peki ya bunlara erişimi olmayan insanlar -- Ortabatı'dakiler mesela? Onlar için bence sanat, filmler ve simülasyonlar boşluğu doldurabilir. Bu Chesapeake Körfezi'nin bir simülasyonu. Çok eskiden, 500 yıl önce, Chesapeake Körfezi'nde gri balinalar vardı. Renklerin ve tonların Avatar'a benzediğini fark etmişsinizdir. (Gülüşmeler) Avatar'ı düşünürseniz, insanların neden ondan çok etkilendiklerini -- Pokahontas hikayesini boşverin -- neden o resimlerden o kadar etkilendiler? Çünkü onlara kaybolan şeyleri anımsattı. Bu yüzden benim önerim, bu tek önerim olacak, James Cameron'un Avatar 2'yi sualtında çekmesi.
Çok teşekkür ederim.
(Alkış)