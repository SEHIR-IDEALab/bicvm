Şimdi sizlere hızlıca göstermek istediğim şey, yaklaşık bir yıl önce bir satın alma işlemi ile Microsoft'a kazandırdığımız, temel bir çalışma, yeni bir teknoloji. Seadragon'dan bahsediyorum. Bu yazılım, büyük miktarda görsel veriyle, yerel olarak veya uzaktan etkileşim kurmanızı sağlayan bir ortam sunuyor.
Şu anda, gigabaytlarca büyüklükte dijital fotoğraflara bakıyoruz, sorunsuz şekilde, sürekli zum yapıyoruz, fotoğrafları kaydırıyor, istediğimiz her şekilde yeniden düzenliyoruz. Ve ne kadar çok bilgiye baktığımızın, bu koleksiyonların veya resimlerin ne kadar büyük olduğunun bir önemi yok. Bunların çoğu sıradan dijital fotoğraf makinesi resimleri, ama örneğin bu, Library of Congress'ten bir tarama, ve 300 megapiksel aralığında. Bunun bir önemi yok çünkü bunun gibi bir sistemin performansını sınırlayabilecek tek şey, belirli bir anda ekranınızdaki
piksel sayısıdır. Bu aynı zamanda son derece esnek bir mimari. Bu komple bir kitap, görüntü dışı verilere bir örnek. Dickens'in Kasvetli Ev kitabı. Her sütun bir bölüm oluşturuyor. Size bunun gerçekten metin olduğunu, görüntü olmadığını kanıtlamak için şöyle bir şey yapabiliriz, bunun gerçekten metin olduğunun, resim olmadığının bir göstergesi. Bu belki de bir e-kitap okumak için yapay bir çeşit yol. Bunu pek tavsiye etmem.
Bu daha çok gerçekçi bir durum. Bu, The Guardian'ın bir baskısı. Her büyük resim bir bölümün başlangıcı. Ve bu size gerçekten bir derginin veya gazetenin gerçek kağıt versiyonunu okumanın keyfini ve güzel hissini verir, ki bu doğal olarak çoklu ölçek çeşidi bir araç. The Guardian'ın bu özel baskısının köşesine de bir şeyler yaptık. Çok yüksek çözünürlükte bir taklit ilan ürettik sıradan bir ilandakinden çok daha yüksek bir çözünürlük kullandık ve içine daha çok içerik koyduk. Bu arabanın özelliklerini görmek isterseniz, buradan görebilirsiniz. Veya başka modeller veya hatta başka teknik özellikler. Ve bu ekranda gayrimenkullerle ilgili sınırlamaların kaldırılması fikrini destekliyor. Artık açılır pencereler ve diğer benzeri can sıkıcı şeylerin gerekli olmayacağını umuyoruz.
Elbette, böyle bir teknoloji için öne çıkacak uygulamalardan biri haritacılık. Buna gerçekten vakit ayırmak istemiyorum, sadece bu alana katabileceğimiz şeyler olduğunu belirtmek istiyorum. Bunlar, NASA'nın uzaydan çektiği görüntülerin üzerine yerleştirilen ABD yollarının tamamı. Şimdi başka bir konuya geçelim. Buna şu anda internet; kendiniz de kontrol edebilirsiniz.
Bu Photosynth isminde bir projedir, ve gerçekten iki farklı teknolojiyi birleştiriyor. Bunlardan biri Seadragon ve diğeri, Washington Üniversitesinden bir yüksek lisans öğrencisi olan Noah Snavely ile aynı üniversiteden Steve Seitz ve Microsoft Research'ten Rick Szeliski'nin birlikte yaptığı çok güzel bir bilgisayar görüşü çalışmasıdır. Şu anda internette mevcut. Seadragon'la destekleniyor. Bunu, yaptığımız bu tarz görüntülerde görebilirsiniz, resimlerin arasına dalıp da bu çok çözünürlüklü deneyimleri elde ettiğimiz zaman.
Ama burada bu görüntülerin boyutsal düzenlemesi oldukça anlamlı. Bilgisayarla görüş algoritmaları bu görüntüleri bir araya kaydetmiş, dolayısıyla bu resimlerin çekildiği gerçek alanın, hepsi Kanada Rocky Dağları'nda bulunan Grassi Lakes'te çekilmiş, görüntüsüne birebir uyuyor. Burada, sabit slayt gösterisinin veya panoramik görüntülemenin öğelerini görüyorsunuz ve bunların hepsi uzamsal olarak birbiriyle bağdaştırılmıştır. Sizlere daha da başka ortamlar göstermek için vaktim var mı bilmiyorum. Çok daha uzamsal olanları da var. Hemen Noah'nın orijinal veri gruplarına geçip, bunlar ilk kez bu yaz üzerinde çalışmaya başladığımız Photosynth'in ilk prototipinden, size bu teknolojinin, Photosynth teknolojisinin arkasında yatan en önemli noktanın ne olduğunu göstermek istiyorum. Ve bu, web sitesine koyduğumuz ortamlara bakarak pek anlaşılamıyor. Avukatları vesaire düşünmek zorundaydık.
Bu, Notre Dame Katedrali'nin yeniden inşası ve Flickr'dan topladığımız görüntüler ile tamamen bilgisayar ortamında yapıldı. Flickr'a sadece Notre Dame yazıyorsunuz ve tişörtlü adamların, kampüsün vesaire görüntüleri çıkıyor. Ve bu turuncu konilerin her biri, bu modele ait olduğu anlaşılan resimleri temsil ediyor. Bunların hepsi Flickr görüntüleri ve hepsi uzamsal olarak bu şekilde birbiriyle bağdaştırılmıştır. Ve böylece çok kolay bir şekilde gezinebiliyoruz. (Alkış.)
Bilirsiniz, asla Microsoft’ta çalışacağım aklıma gelmezdi. Burada bu şekilde karşılanıyor olmak çok sevindirici. (Gülüşmeler.)
Sanırım, bunların birçok çeşit kamera olduğunu görebiliyorsunuz: Cep telefonu kameralarından profesyonel SLR'lere kadar, hepsi, oldukça büyük bir miktarı bu ortamda birbiriyle bağdaştırılmış. Ve eğer yapabilirsem, o garip cinslerinden bir tane bulacağım. Çoğunu yüzler kapatmış, vesaire. Aslında burada bir yerde bir takım fotoğraflar olacaktı, işte buldum. Bu aslında Notre Dame'ın doğru bir şekilde kaydedilen bir posteri. Bu posterden bu ortamın fiziki görüntüsüne geçebiliriz.
Buradaki asıl nokta sosyal çevreyle bir şeyler yapabiliyor olmamızdır. Bu şimdi herkesten veri topluyor, Dünya'nın, nasıl göründüğüne ilişkin ortak belleklerin hepsinden, ve bunların hepsini birbirleriyle bağdaştırıyor. Bütün bu fotoğraflar birbirine bağlanıyor ve parçalarının toplamından çok daha büyük olan yeni bir şey oluşturuyorlar. Tüm dünyadan oluşan bir modelimiz var. Bunu, Stephen Lawler'in Sanal Dünya eserinin uzun bir kuyruğu gibi düşünün. Ve bu, insanlar kullandıkça karmaşıklaşan, ve kullanıcılar kullandıkça faydaları daha da büyüyen bir şey. Kendi fotoğrafları, başkalarının girmiş olduğu meta verilerle etiketleniyor. Eğer birileri bu azizleri imlemek zahmetine girseydi ve kim olduklarını söyleseydi, o zaman benim Notre Dame Katedrali resmim birden bütün o veriler ile donatılırdı ve ben bunu o ortama, o meta verilerine dalmak için giriş noktası olarak kullanırdım ve o şekilde herkesin resimlerini kullanıp, bir çeşit modaliteler arası ve kullanıcılar arası sosyal deneyim elde ederdim. Ve elbette, tüm bunların bir yan ürünü ise dünyanın bütün ilginç taraflarının son derece zengin sanal modelleridir, sadece uçakların çektiği görüntüler ve uydu görüntülerinden vesaire toplanan görüntüler değil aynı zamanda ortak bellekten de alınan görüntüler.
Çok teşekkür ederim. (Alkış.)
Chris Anderson: Şunu doğru mu anladım? Sizin yazılımınız bir yerden sonra, gerçekten önümüzdeki birkaç yıl içerisinde, dünya üzerinde insanlar tarafından paylaşılan bütün resimlerin temel olarak birbiriyle bağlantılandırılmasını mı sağlayacak?
BAA: Evet. Bunun aslında yaptığı şey keşfetmek. Eğer isterseniz görüntüler arasında köprüler oluşturuyor. Ve bunu, görüntülerin içindeki bilgilere göre yapıyor. Ve bu, bu görüntülerin çoğunda bulunan semantik bilgilerin zenginliğini düşündüğünüz zaman gerçekten heyecan verici oluyor. Tıpkı internette görüntü aramak için cümleler yazdığınız ve web sayfasındaki metnin o resmin ne olduğuna ilişkin birçok bilgi içerdiği gibi. Peki, ya o resim sizin bütün resimlerinize bağlanırsa? O zaman bunun beraberinde getireceği semantik ara bağlantıların toplamı ve zenginliklerin toplamı gerçekten çok büyük. Klasik bir ağ etkisi.
CA: Blaise, bu gerçekten inanılmaz. Tebrik ederim.
BAA: Çok teşekkür ederim.