Düşünce yapınız hakkında konuşacağım. Sizin düşünce yapınız benim verilerim ile uygun mu? (Gülüşmeler) Değilse, biri ya da diğerinin değiştirilmeye ihtiyacı var, değil mi?
Öğrencilerimle küresel sorunlar hakkında konuştuğumda veya onları kahve arasında dinlediğimde, her zaman "biz" ve "onlar" hakkında konuşurlar. Sınıfa geri geldiklerinde, onlara, "biz" ve "onlar" ile ne demek istiyorsunuz ? diye sorarım. "Çok kolay. Biri batı dünyası ve diğeri de gelişmekte olan dünya" derler. "Biz bunu üniversitede öğrendik." Peki öyleyse tanım nedir? "Tanım"? "Herkes bilir." derler.
Fakat sonra bilirsiniz, onları şöyle sıkıştırırım. Bir kız çok akıllıca şöyle der: "Çok kolay, Batı dünyası küçük ailede uzun bir hayattır. Gelişmekte olan dünya ise büyük ailede kısa bir hayattır." Bu tanımı severim çünkü bana düşünce yapılarını verilere dönüştürmek için olanak sundu. İşte veriler. Bu eksende aile büyüklüğünü görebilirsiniz. Bu eksende kadın başına bir, iki, üç, dört, beş çocuk. Burada, hayatın uzunluğu, yaşam beklentisi 30, 40, 50. Öğrencilerin tam olarak dediği şey onların dünyayı kavramalarıydı.
Ve bu gerçekten yatak odası hakkında. Erkeğin ya da kadının küçük bir aileye sahip olma kararı, çocuklarına bakmaları, ne kadar yaşayacakları. Bunlar mutfak ve banyo ile ilgililer. Eğer sabununuz, suyunuz, yemeğiniz varsa uzun yaşayabilirsiniz. Öğrenciler haklılardı. Dünya burada büyük aileye ve kısa yaşam süresine sahip bir küme ülkeden ve burada yukarıda, batı dünyasından oluşuyordu. Küçük aileleri ve uzun yaşam süreleri vardı.
Ve burada, benim yaşam sürem içinde dünyada gerçekleşen şaşırtıcı bir şeyi göreceksiniz. Daha sonra gelişmekte olan ülkelerde sabun ve su, aşılama uygulandı. Tüm gelişmekte olan dünya aile planlaması uygulamasına başladı. Ve teknik danışmanlık ve yatırım sağlamak için yardımcı olan ABD. Tüm dünyanın iki çocuklu aileye doğru hareket ettiğini ve 60 ila 70 yıllık bir hayatı olmaya başladığını görüyorsunuz.
Fakat bazı ülkeler burada bu bölgede hala geride kaldı. Afganistan'ın hala burada aşağıda olduğunu görüyorsunuz. Liberya var. Kongo var. Orada yaşayan ülkeler var. Sahip olduğum problemin öğrencilerimin kafa yapısının dünyanın öğretmenlerinin doğduğu yıldaki durumuna karşılık geldiğini gördüm. (Gülüşmeler) (Alkış)
Bunu tüm dünya için bunu oynattığımızda. Geçen hafta, burada Washington'da Küresel Sağlık Konferansı'ndaydım, ve hatta Birleşik Devletler'deki aktif kişilerde dahi bu yanlış anlayışı görebildim. Meksika ve Çin'in, Birleşik Devletler ile ilişkili olarak ilerlemelerini anlayamamışlar. İlerlettiğimde buraya bakın İşte. Yakalıyorlar. Orada Meksika var. Bu toplumsal boyutta Birleşik Devletler ile paralel ilerliyor. Küresel sağlıkta uzmanların yüzde beşinden azı bu durumun farkında. Bu büyük Meksika devletinin kuzeyden, sınırlarını aşıp gelen silahlar konusunda problemi var. Bunu durdurmalılardı. Çünkü, biliyorsunuz, Birleşik Devletler ile garip bir ilişkiye sahipler.
Fakat ekseni burada değiştirmek isterseniz, bakınız ve buraya kişi başına geliri koyarsam... Kişi başına gelir. Bunu buraya koyabilirim. Şimdi tamamen farklı bir resim göreceksiniz. Bu arada, bunu düzeltirken web sitemizin, "Gapminder World"'ün nasıl kullanacağınızı öğretiyorum çünkü bu internette bedava bir kolaylık. Bunu doğru kullandığımda tarihte 200 yıl geriye gidebilirim. Birleşik Devletleri yukarıda bulabilirim ve diğer ülkelerin görünebilmesine izin verebilirim. Şimdi bu eksende kişi başına gelir var. O zamanlar Birleşik Devletler'in geliri azdı, bir, iki, üç bin dolar... Ortalama yaşam süresi 35-40 yaş arasıydı, şimdiki Afganistan gibi.
Dünyada neler olduğunu şimdi göztereceğim. Bunu üniversitede bir yıl tarih okumak yerine yapabilirisiniz. Beni sadece bir dakikalığına izleyin ve her şeyi göreceksiniz. (Gülüşmeler) Batı Avrupa'yı temsil eden kahverengi baloncukların ve sarı baloncuk Birleşik Devletler'in gittikçe zenginleştiklerini ve gittikçe daha sağlıklı olduklarını görebilirsiniz. Bu 100 yıl önce dünyanın geri kalanının geride kalması. İlerliyoruz. Bu grip hastalığı. Bu neden gripten bu kadar korktuğumuzun açıklaması. Hala hatırlıyoruz. Ortalama yaşam süresinin düşüşü. Şimdi yükseliyoruz. Bağımsızlık başlayana kadar.
Yukarıda Çin, orada Hindistan ve işte bu olanlar. Meksika'nın orada yukarıda olduğunu gördünüz mü? Meksika'nın tam olarak Birleşik Devletler ile aynı seviyede olduğu söylenemez ama oldukça yakınlar. Özellikle Çin ve Birleşik Devletler'e 200 yıl boyunca bakmak ilginç, çünkü büyük oğlum Google bu programı satın aldıktan sonra şimdi Google için çalışıyor. Çünkü bu aslında çocuk işçiliği. Oğlum ve eşi yıllarca bunu geliştirmek için kapanıp uğraştılar. Ve küçük oğlum Pekin'de Çince okudu. İkisi bena iki cins bakış acısıyla geldiler. Pekin'de okuyan küçük oğlumun uzun vadeli bir bakış açısı vardı. Google'da çalışan büyük oğlum ise üç ayda ya da yarım yılda geliştirmeli. Veya Google cömert olursa bir ya da iki yılı olabilir.
Ama Çin'de nesilden nesile bakıyorlar çünkü 100 yıl süren geriye gittikleri bu utanç verici zamanı hatılıyorlar. Geçen yüzyılın oldukça kötü geçen ilk kısmını da hatırlıyorlar, buraya da İleriye Büyük Sıçrama diyebiliriz. Ama bu 1963'tü. Mao Tse-Tung Çin'e sağlık kazandırdı, o ölünce Deng Xiaoping bu inanılmaz ileriye gidiş.
Birleşik Devletler'in önce ekonomisinin geliştiğini sonra zenginleştiklerini görmek ilginç değil mi? Bu sırada Çin'in bundan oldukça erken daha sağlıklı olabileceğini çünkü eğitim, besin bilgisini uygulamışlar sonra penisilini, aşıları, aile planlamasını. Asya ekonomik gelişime ulaşmadan toplumsal gelişime ulaşabilirdi. Toplum sağlığı profesörü olarak bu ülkelerin bu kadar hızlı büyüdüklerini görmek garip değil.
Çünkü burada gördükleriniz Thomas Friedman'ın düz dünyası, öyle değil mi? Aslında gerçekten düz değil. Ama orta glirli ülkeler -- bu öğrencilerime "gelişmekte olan ülkeler" kavramını kullanmayı bırakmalarını söylediğim yer. Çünkü gelişmekte olan dünyadan bahsetmek Birleşik Devletler'in tarihini iki bölüme ayırmak gibi.
Son bölüm Başkan Obama ile ilgili, diğeri ise geçmişle Washington'dan Eisenhover'a her şeyi kavrayan kısım. Çünkü Washington'dan Eisenhover'a gelişmekte olan dünyada gördüklerimiz. Mayflower'dan Eisenhover'a gidebiliriz ve bunu gelişmekte olan dünya olarak tanımlayabiliriz, çünkü inanılmaz olarak yeni şehirlerin büyüdüğü, harika girişimcilerin olduğu, ama aynı zamanda çökmekte olan ülkeler.
Peki bunu nasıl daha iyi değerlendirebiliriz? Denemenin bir yolu gelir dağılımkına bakmak. Bunu dünyadaki insanların 1 dolardan gelir dağılımı. Burası yiyecek yemek bulunabilen yerler. Bu insanlar aç yatıyorlar. Bu, insan sayısı. Bu 10 dolar, toplu ya da özel sağlık sistemi. Burası aileniz için sağlık, çocuklarınız için okul sağlayabildiğiniz yer. Burası da OECD (Ekonomik İşbirliği ve Kalkınma Örgütü) ülkeleri: Yeşil, Güney Amerika, Doğu Avrupa. Burası Doğu Asya, orada gördüğünüz açık mavi ise Güney Asya.
Bu, dünyanın nasıl değiştiği. Böyle değişti. Nasıl büyüdüğünü görebiliyor musunuz? Yüz milyonlarca ve milyarlarca insanın fakirlikten çıkmasını? Ve buraya gittiğini? Şimdi buraya, tahminlere geliyorum, ama burada Lehman Brothers'ın kapısında durmam gerekiyor, biliyorsununz, çünkü, (Gülüşmeler) buradan itibaren tahminler geçerli değil. Büyük olasılıkla dünya böyle devam edecek, sonra böyle ilerleyecek. Ama aşağı yukarı olacaklar bunlar ve artık dünyayı bölünmüş olarak değerlendiremeyiz.
Burada yüksek gelirli ülkeler var, önde gelen bir güç olarak Birleşik Devletler var; mali yardım için para sağlayan ülkeleri oluşturan ilerlemekte olan ekonomiler ortada, burada da düşük gelirli ülkeler var. Aslında paranın asıl geldiği yerler buraları, biliyorsunuz, son on yıldır paralarını biriktiriyorlar. Burada da girişimcilerin olduğu düşük gelirli ülkeleri görüyoruz. Burada ise Afganistan, Somali, Kongo'nın bazı kısımları, Darfur gibi yıkılmakta olan ve savaşta olan ülkeleri görüyoruz. Bütün bunlar aynı zamanda oluyor.
O yüzden gelişmekte olan dünyada olanları açıklamak sorunlu. Çünkü orada olanlar oldukça farklı. Bu yüzden onu tanımlamaya yeni bir bakış açısı getirmek istiyorum. Ülkeler arasında da oldukça büyük farklılıklar var. Buradaki bölümlerinizin bölgelere göre ayrıldığını duydum. Sahara Çölü'nün güneyindeki Afrika, Güney Asya, Doğu Asya, Arap devletleri, Doğu Avrupa, Güney Amerika ve OECD. Bu eksende GSYH. Bunun üzerine sağlık, çocuk yaşama oranları ve Sahara'nın güneyindeki Afrika ülkelerinin en aşağıda yer alması sürpriz olmuyor.
Ama bunu ükle baloncuklarına ayırdığımda, buradaki baloncukların büyüklükleri nüfusu temsil ediyor. Sonra Sierra Leone ve Mauritius'un ne kadar farklı olduklarını görüyorsunuz. Sahara'nın güneyindeki Afrika'nın kendi içinde o kadar farklılıklar var. Diğerlerini de ayırabilirsiniz. Burada Güney Asyalı, Arap dünyası var. Sizin farklı bölümlerinizin tamamı. Doğu Avrupa, Güney Afrika ve OECD ülkeleri. Buradayız. Dünyada bir devamlılık var. Onu iki parçaya ayıramayız.
Bu Mayflower, bu Washington, ülkeleri kuranlar. Burada Lincoln onları geliştiren. Eisenhower, ülkeleri modernleştiren. Bugünkü Birleşik Devletler, yukarıda. Diğer ülkeler buralardalar. Dünyanın nasıl değiştiğini anlamanın önemli yanı bu. Burada bir ara vermeye karar verdim. (Gülüşmeler)
Dünyanın geri kalanı adına Amerikan halkına Demografik Sağlık Anketi için ödedikleri vergi için teşekkür etmek benim görevim. Bazılarınız bunun bir şaka olmadığının farkında değil. Bu oldukça ciddi. ABD'nin son 25 yılda çocuk ölüm oranlarını ölçmede uygulanan yöntem bilimine sponsorluğu sayesinde dünyada olanları anlayabiliyoruz. (Alkış) Amerikan yönetiminin taraf tutmayan, gerçekleri açıklayan tavrı sayesinde topluma yararlı bilgiler açığa çıkıyor. Dünyanın ücretsiz olarak kullanımı için bu verileri internette paylaşıyorlar. Çok teşekkürler.
Verileri devletin parası ile ve vergilerle toplayan ve sonra az bir miktar kar ile bir bakıma verimsiz bir Gutenberg yoluyla çalışan Dünya Bankası'nın tersine... (Alkış) Ama bunu Dünya Bankası'nda yapanlar dünyanın en iyilerinden. Oldukça yetenekli profesyoneller. Yapmak istediğimiz sadece uluslararası kurumların dünyayla ilgilenme biçimini modernleştirmek. Ücretsiz verilere ve şeffaflığa gelince Amerika Birleşik Devletleri en iyilerden birisi. Bunu İsveçli bir toplum sağlığı profesörü olarak söylemek kolay değil. (Gülüşmeler) Buraya gelmem için bana para vermediler, hayır.
Size bu verilerle ne olduğunu göstermek istiyorum, bu verilerle neler gösterebileceğimizi. Buraya bakın. Bu, dünya. Aşağıda gelir ve çocuk ölüm oranları. Peki dünyada ne oldu? 1950'den beri, son 50 yılda, çocuk ölüm oranlarında düşüş oldu. Bunları DHS sayesinde biliyoruz. Gellirde artış oldu. Mavi renkli eskiden gelişmekte olan ülkeler eski endüstrileşmiş batı dünyası ile karışıyorlar. Bir devamlılık mevcut. Ancak tabii ki hala yukarıda Kongo var. Tarihte olduğu gibi hala fakir ülkeler var. Bunlar alttaki bir milyar, bugün tamamen farklı yeni yaklaşımları öğrendiklerimiz.
Peki bunlar ne kadar hızlı oldu? Yeni bin yıl gelişme hedefleri 4. madde. Birleşik Devletler bu hedefleri kullanmak için pek hevesli değildi. Ama bunu ölçmek için en önemli sponsor oldunuz, çünkü tek ölçebildiğimiz, çocuk ölüm oranları. Yılda yüzde dört azalması gerektiğini söylüyorduk. Şimdi İsveç'in ne yaptığını görelim. Hızlı toplumsal gelişim ile ilgili böbürleniyorduk. Şurası 1900'de nerede olduğumuz. 1900'de İsveç oradaydı. 1900 yılında Bangladeş'le aynı çocuk ölüm oranına sahip onların daha düşük geliri olmasına rağmen. Oldukça iyi başladılar. Yardımları iyi kullandılar. Çocukları aşıladılar. Daha iyi sulara ulaştılar. Ve senede yüzde 4,7 ile çocuk ölüm oranını azalttılar, İsveç'i geçtiler. İsveç'i de aynı 16 yıllık sürede oynatıyorum.
İkinci raund, 1916 İsveç'i, 1990 Mısır'ına karşı. Başlıyoruz. Bir kez daha ABD bunun nedenlerinden bir kısmı. Temiz suya erişimleri var, fakirler için yemekleri var ve sıtmanın kökünü kurutmuşlar. Yüzde 5,5. Yeni bin yıl geliştirme hedefinden hızlılar.
Ve İsveç için üçüncü şans, Brezilya'ya karşı. Burada Brezilya, son 16 yılda inanılmaz bir toplumsal ilerleme kaydetti ve İsveç'ten hızlı gidiyorlar. Bu dünyanın birbirine yakınsadığı anlamına geliyor. Orta gelirli ülkeler, gelişmekte olan ekonomiler, diğerlerini yakalıyorlar. Bunun iyi daha iyi yardım alabildikleri şehirlere taşınıyorlar.
Bu noktada İsveçli öğrenciler karşı çıkıyorlar. "Bu adil değil, çünkü bu ülkelerin İsveç'in sahip olmadığı aşıları ve antibiyotikleri vardı. Gerçek zamanlı karşılaştırma yapmalıyız." diyorlar. Tamam. Size doğduğum yıl Singapur'u göstereyim. Singapur'un çocuk ölüm oranı İsveç'in iki katı kadardı. Dünyadaki en tropikal ülke, ekvatordaki bir bataklık alan. Başlıyoruz. Bağımsızlıklarını kazanmaları zaman aldı. Ama bundan sonra ekonomileri büyümeye başladı. Toplumsal yatırımlar yaptılat. Sıtmadan kurtuldular. Hem ABD'yi hem de İsveç'i geçen harika bir sağlık sistemleri vardı. Onların İsveç'i geçebileceklerini hiç düşünmemiştik. (Alkış)
Bütün bu yeşil ülkeler yeni bin yıl gelişme hedeflerini başarıyorlar. Bu sarılar neredeyse başarıyorlar. Kırmızılar da bunu başaramayan ve anlaşmanın yenilenmesi gereken ülkeler. Basitleştirilmiş bir öngörü değil. Bu ülkeleri daha iyi bir şekilde destekleyecek bir yol bulmamız gerekiyor. Orta gelirli ülkelere yaptıkları için saygı duymalıyız. Dünyaya bakışımızı gerçeklerle desteklemeliyiz.
Bu insan başına dolar. Bu ülkelerdeki AIDS. Mavi olan Afrika. Baloncukların büyüklüğü ne kadar AIDS hastası olduğunu temsil ediyor. Güney Afrika'daki trajediyi burada görüyorsunuz. Yetişkin nüfusun yaklaşık yüzde yirmisi hasta. Oldukça yüksek bir gelire sahip olmak yerine oldukça yüksek sayıda AIDS hastası var. Orada aşağıda Afrika ülkeleri olduğunu görüyorsunuz. Afrika'da AIDS salgını diye bir şey yok. 5 ile 10 arası Afrika ülkesinin İsveç ile ABD'ye yakın oranları var. Ve inanılmaz yüksek orana sahip diğer ülkeler var.
Size Afrika'nın en canlı ekonomiye sahip en iyi ülkelerinden biri olan Botsvana'da neler olduğunu göstereceğim. Oldukça yüksek bir oranları var. Düşüyor. Ama şimdi düşmüyor, çünkü PEPFAR'ın (Başkanın AIDS için acil durum planı) ile tedavi ile çalışıyor. Ve insanlar ölmüyorlar. Bu kadar kolay olmadığını görüyorsunuz, buna savaş neden oldu. Çünkü burada Kongo'da savaş var. Burada Zambia'da barış var.
Bunun nedeni ekonomi değil. Daha zengin ülkelerin biraz daha yüksek. Tanzanya'yı gelirine göre ikiye ayırırsam, Tanzanya'daki daha zengin yüzde yirmilik kesimde AIDS oranı fakirlerden daha yüksek. Gerçekten her ülkenin içinde farklılıklar var. Kenya'nın bölgelerine bakın, oldukça farklılar. Bu gördüğünüz durum. Bu derin bir fakirlik değil. Özel bir durum, büyük olasılıkla Güney ve Doğu Afrika'daki bazı ülkelerdeki veya ülkelerin bazı kısımlarındaki heteroseksüel nüfusun bir bölümünün aynı andaki cinsel partnerliği.
Buna Afrika demeyin. Bunu ırksal bir durum olarak göstermeyin. Bunu yerel bir durum olarak gösterin. Ve her yerde orada uygulanabilecek önlemler alın. Bitirmek için, en fakir bir milyar insan bilmediğimiz acılar çekiyorlar. Cep telefonsuz yaşayanlar, henüz bilgisayar görmemişler, evinde elektrik olmayanlar.
Bu Konzo hastalığı, Afrika'da açıklamasını yapmak için yirmi yılımı harcadım. Kıtlık durumunda tapyoka bitkisinin kökünü hızla işlemekten doğuyor. 30'larda Mississipi'deki vitamin eksikliği salgınına benziyor. Diğer besinsel hastalıklara benziyor. Zengin birini hiç etkilemeyecek.
Onu burada Mozambik'te gördük. Bu Mozambik'teki salgın. Bu Kuzey Tanzanya'daki bir salgın. Bu hastalığın adını daha önce duymadınız. Ama bu hastalıktan etkilenenler Ebola'dan çok daha fazla. Dünyada sakatlığa neden oluyor. Ve son iki yılda Bandandu bölgesinin güney ucunda 2.000 kişi sakatlandı. Burası yasadışı elmas ticaretinin yapıldığı Angola'nın UNITA (Angola'da siyasi bir parti) kontrolündeki bölgesi. Bu şimdi neredeyse tamamen kayboldu ve şimdi oldukça ciddi ekonomik bir sorunları var. Bir hafta önce ilk defa İnternet'te dört satır vardı.
Gelişmekte olan ülkelerin durumları ve orta gelirli ülkelerdeki insanların büyük kapasiteleri ve barış içindeki düşük gelirli ülkeler kafanızı karıştırmasın. Bir milyar insan hala gizem içinde. Ve gelişmekte olan ülkeler ve gelişmekte olan dünyadan daha farklı kavramlara ihtiyacımız var. Yeni bir düsünce yapısına ihtiyacımız var. Dünya birbirine yakınsıyor, ama -- ama -- ama alttaki bir milyar öyle değil. Her zaman oldukları kadar fakirler. Bu sürdürülemez ve bir süper gücün etrafında olmayacak. Siz en önemli süper güçlerden biri olarak kalacaksınız ve ilk defa en umutlu süper güç olacaksınız. Bu kurumun sadece Amerika Birleşik Devletleri için değil dünya için çok önemli görevleri var. Kötü bir isminiz var, Dışişleri Bakanlığı. Bu, Dışişleri Bakanlığı değil. Dünya Bakanlığı. Sizin için büyük umutlarımız var. Çok teşekkür ederim. (Alkış)