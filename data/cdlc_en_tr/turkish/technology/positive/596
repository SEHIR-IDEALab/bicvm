Doktor Edgerton, saniyenin milyonda biri aralığında çektiği elmayı delip geçen kurşun fotoğrafıyla hepimize merak içinde ilham verdi. Fakat şimdi, 50 yıl sonra, milyon kat daha yüksek hızlara çıkabiliyoruz. Ve dünyayı milyon değil, milyar değil, saniyede bir trilyon kare hız ile görebiliyoruz.
Sizlere yeni bir fotoğrafçılık türü sunuyorum, femto-fotoğrafçılık, yeni bir görüntüleme tekniği. O kadar hızlı ki hareket halindeki ışığı yavaş çekim görüntüleyebiliyor. Bunu kullanarak, görüş alanının ötesinde, köşeleri dönüp görüntüleyebilen kameralar üretebiliriz. Ya da X-ray kullanmadan vücudumuzu görüntüleyebilen. Kameranın anlamının sınırlarını zorluyoruz.
Şimdi, eğer bir lazer işaretçisini saniyenin trilyonda biri süresince açıp kapatırsam, ki bu birkaç femtosaniye eder -- Hemen hemen bir milimetre genişliğinde bir foton paketi yaratmış olacağım. Ve bu foton paketi, bu kurşun, ışık hızında, normal kurşundan milyonlarca kat daha hızlı gidecek. Eğer bu kurşunu, foton paketini alıp bu şişeye ateş ettiğimizde, bu fotonlar şişenin içinde nasıl davranacak? Işık yavaş çekimde nasıl gözüküyor?
Şimdi, bütün olay -- (Alkış) (Alkışlar)
Unutmayın, bütün olay bir nanosaniyeden daha kısa bir sürede gerçekleşiyor. -- bu ışığın hareket etmesi için gerekli olan süre -- ama bu videoyu 10 milyar kez yavaşlatıyorum ki ışığı hareket halinde görebilelim.
Bu arada, Coca-Cola bu araştırmaya sponsor olmadı. (Kahkahalar)
Şimdi, bu videoda birçok şey oluyor. Bunu parçalara bölerek size neler olduğunu göstereyim. Foton paketinden oluşan sinyal şişeye giriyor, ilerlemeye başlıyor ve içeride saçılmaya başlıyor. Işığın bir kısmı dışarıya, masaya siziyor, ve yayınlan dalgaları görmeye başlıyoruz Fotonların çoğu sonunda kapağa ulaşıyor ve patlayıp farklı yönlere dağılıyorlar. Gördüğünüz gibi bir hava kabarcığı var ve şişenin içinde sekiyor. Bu arada, yayılan dalgalar masanın üstünde ilerliyor. Ve tepedeki yansımalar nedeniyle birkaç kare sonra, yansımalarin şişenin arka tarafında odaklandığını görüyoruz.
Eğer normal bir kurşunu alırsak ve aynı mesafeyi katederken video'yu 10 milyar kez yavaşlatırsak, video bitene kadar burada ne kadar süre oturup izlememiz gerekiyor biliyor musunuz? Bir gün? Bir hafta? Cevap bir yıl. Eminim çok sıkıcı -- (Kahkahalar)-- ve sıradan bir kurşun videosu olacaktır.
Peki biraz natürmort fotoğrafçılığa ne dersiniz?
Masanın üstüne, domatese ve arkadaki duvara yayılan dalgaları görebilirsiniz. Bir su birikintisine taş atmak gibi.
Bence doğa bu şekilde resim yapıyor, birer femto kare, fakat tabii ki gözümüz bunu bütünsel bir bileşim olarak görüyor. Eğer bu domatese tekrar bakacak olursak, farkettiğiniz üzere, ışık domatesin üzerinden geçerken, domates parlamaya devam ediyor. Kararmıyor. Neden? Çünkü bu olgun bir domates ve ışık domatesin içinde sekmeye devam ediyor, ve saniyenin birkaç trilyonda biri kadar süreden sonra dışarı çıkıyor. Gelecekte, bu femto-kamera sizin telefonunuzun kamerası olduğunda, bir süpermarkete gidip meyvelere dokunmadan taze olup olmadığını anlayabileceksiniz.
Peki, bu kamerayi MIT'deki ekibim nasıl yarattı? Fotoğrafçılar olarak, bilirsiniz ki Eğer kısa pozlama bir fotoğraf çekerseniz az ışık almış olursunuz ama biz sizin en kısa pozlama sürenizden milyar kat daha hızlı çekiyoruz. Bu demektir ki çok çok az miktarda ışık alıyoruz. Bizim yaptığımız ise kurşunu, yani foton paketini milyonlarca kez yollamak ve etkili bir senkronizasyonla tekrar ve tekrar kaydetmek. yaptığımız hesaplamalarla gigabyte'larca veriyi gösterdiğim videoyu yaratmak için birleştiriyoruz.
Bu işlenmemiş verileri alıp çok ilginç şekillerde kullanabiliriz. Süpermen uçuyor olabilir. Başka kahramanlar görünmez olabilir. Peki gelecek bir süperkahraman için şu yeni güce ne dersiniz: köşelerin ötesini görmek. Fikir şöyle; kapıya bir miktar ışık gönderiyoruz. Işık sekip odaya giriyor, ışığın bir kısmı ise odadan kapıya, kapıdan da kameraya geri sekiyor. Işığın bu şekilde sekmesinden istifade edebiliriz.
Ve bu bilimkurgu değil. Bu kamerayi ürettik. Solda, femto-kameramızı görebilirsiniz. Duvarın arkasında bir vitrin mankeni gizli, ve ışığı kapıdan sektireceğiz.
Makalemiz Nature Communications'da yayınlandıktan sonra, Nature.com'a konu oldu ve bu animasyonu hazırladılar.
(Müzik)
Işıktan oluşan bu kurşunları yollayacağız ve bu duvara çarpacaklar. ve bunlar foton paketi olduğu için her yöne saçılacaklar ve bazıları bizim saklı mankenimize ulaşacak ve buradan da tekrar saçılacak ve kapı bu saçılmış ışığın bir kısmını tekrar yansıtacak. Ve bu fotonların ufacık bir kısmı kameraya geri dönecek. Fakat ilginçtir ki kameraya farklı zamanlarda geri dönecekler. (Müzik)
Ve bu kadar hızlı bir kamera -femto kamera- eşsiz özelliklere sahip. Çok iyi bir zaman çözünürlüğüne sahip, ve dünyaya ışık hızında bakabiliyor. Ve bu yolla, kapıya olan uzaklığı da gizli objeye olan uzaklığı da bilebiliyoruz. Fakat hangi noktanın hangi uzaklığa tekabül ettiğini bilmiyoruz. (Müzik)
Bir lazer ışını ile bir ham fotoğraf kaydedebiliriz ki ekrana bakarsaniz, hiçbir anlam ifade etmediğini görürsünüz. eğer bunun gibi birçok resim çekersek, düzinelerce resim ve onları bir araya getirirsek ve ışığın nasıl sektiğini analiz etmeye çalışırsak gizli objeyi görebilir miyiz ? Objeyi tam 3 boyutlu haliyle görebilir miyiz?
İşte bizim yeniden yapılandırdığımız fotoğraf. (Müzik) (Müzik)(Alkış)
Bunu laboratuvar dışına çıkarmak için daha çok yol katetmemiz gerekiyor, fakat gelecekte bu teknolojiyle çarpışmayı önleyen arabalar üretebiliriz. Ya da pencerelerden yansıyan ışığı kullanarak tehlikeli kaza durumlarında kurtulanları arayabiliriz. Veya vücudun derinliklerini herhangi bir engelle karşılaşmadan görüntüleyebilen endoskop ve kardiyoskoplar. Tabii bu, doku ve kan yüzünden oldukça zorlu bir konu. Bunu bilimadamlari için femto-fotoğrafçılık konusunu yeni nesil görüntüleme problemlerini çözmek için düşünmeye yönelik bir çağrı olarak görebilirsiniz.
Kendisi de bir bilimadami olan Doc Edgerton gibi.. Bilim bir sanata dönüştü. Ultra-hızlı fotoğrafçılık sanatı. Ve farkettim ki topladığımız bu gigabyte'larca veri sadece bilimsel görüntüleme için değil hızlandırılmış çekim ve renk kodlaması ile yeni bir kompütasyonel fotoğrafçılık da icra edebiliriz. Şimdi bu dalgalara bakıyoruz. Unutmayın, her bir dalganın arasındaki zaman farkı sadece saniyenin trilyonda biri kadar.
Ama ayrıca burada ilginç birşey de olmakta. Kapağın altına baktığımızda dalgalar bizden uzaklaşıyor. Bize doğru gelmeleri gerekiyor. Burada ne oluyor?
Neredeyse ışık hızında kayıt yaptığımız için ilginç yan etkiler ortaya çıkıyor. Einstein bu resmi görse çok hoşuna giderdi. Dünyada olayların gerçekleşme sırası bazen kamerada tersine işliyor. Uzay ve zaman sıçramasını hesaplayarak bu bozulmayı düzeltebilriz.
Köşelerin ötesini fotoğraflamak ya da yeni nesil tıbbi görüntüleme sistemleri veya başka bir görüntüleme tekniği olsun, buluşumuzu gerçekleştirdiğimizden beri elimizdeki tüm verileri web sitemizde paylaştık. Ve umarız ki yaratıcı ve araştırmacı kendi-başına-yap toplulukları gösterecektir ki kameralarda megapiksel konusunu takıntı haline getirmeyi bırakmalıyız -- (Kahkahalar) -- ve görüntülemenin yeni boyutlarına odaklanmalıyız. Teşekkür ederim. (Alkış) (Alkış)