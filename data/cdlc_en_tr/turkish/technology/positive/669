Bugün "404 sayfası" ve onun sonucunda öğrenilen bir dersin hikayesini kısaca anlatmayı denemek istiyorum. Başlangıç için, 404 sayfasının ne olduğunu göstermek daha iyi anlamanıza yardımcı olabilir.
404 sayfası budur. İnternetteki bozuk deneyimdir. Bu tam olarak, bir siteye girmek istediğinizde ve o site bulunamadığında çıkan standart sayfadır. Ve bu önünüze 404 sayfası olarak çıkar. Bunu gördüğünüzde doğal olarak bir hayal kırıklığı hissi yaşarsınız. Ve bu konuda biraz düşünmenizi istiyorum, kendi hissettiklerinizi hatırlayın, bununla karşı karşıya kalmak sinir bozucudur. Çünkü bitmiş bir ilişki hissi verir.
Ve işte bu noktada 404'ün nereden geldiğini düşünmek de ilginçtir. Bu aslında hatalar ailesinden geliyor -- ilişki hatalarından oluşan kocaman bir grup, bunları araştırmaya başladığımda, neredeyse bir seks terapisti veya evlilik danışmanının kontrol listesi gibiydi. Listenin altına iniyorsunuz ve her şey biraz şüpheli hâle geliyor.
(Kahkahalar)
Evet.
Fakat bunlar her yerde. Büyüklü küçüklü bütün sitelerde. Bu küresel bir deneyimdir.
404 sayfasının size söylediği şey çatlakların içine düştüğünüzdür. Ve bu tip deneyimlere alıştığınızda bunun iyi bir deneyim olmadığını anlarsınız. Kineckt'inizi açıp dans eden tek boynuzlu atlara ve telefonunuzdan fışkıran gök kuşaklarına sahip olabilirsiniz. Bir 404 sayfası kesinlikle aradığınız şey değildir. Bununla karşılaşırsınız ve suratınıza bir tokat gibi çarpar. 404 sayfasının nasıl hissettireceğini düşünürsek, sanki Starbucks'a gitmişsindir ve tezgahın arkasında bu adam vardır, siz oradasınızdır ve hiç yağsız süt kalmamıştır. Ve "yağsız süt getirebilir misiniz?" dersin. Tezgahın arkasından çıkar ve pantolonu üstünde yoktur. "Bunu görmek istememiştim." dersin. İşte 404 hissi bu.
(Kahkahalar)
Demek istediğim, böyle şeyler duydum.
Bütün bunların ortaya çıkıp önemli bir faktör olduğu nokta şu ki, ben teknoloji alanında yeni başlayanlara destek veren ve yardım eden bir şirkette başkanlık ediyorum ve o gün, internet sitelerine yeni başlayacak sekiz adet kuruluş vardı. Ve hepsi ne olmadıklarına değil ama ne olduklarına odaklıydılar ta ki bir gün Athletepath, ekstrem atletlere servis odaklı bir site, bu videoyu bulana dek.
(Video) Adam: Joey!
Kalabalık: Vav!
Renny Gleeson: Sen sadece... hayır, o iyi degil. Bu videoyu kaydettiler ve bunu 404 sayfalarına iliştirdiler ve bu oradaki herkesin kafasında bir ampul yaktı. Çünkü sonunda bir 404 sayfasiyla karşı karşıya gelme hissine benzer bir sayfa yaratılmıştı.
(Kahkahalar)
(Alkışlar)
Böylece bu bir yarışma haline döndü. Dailypath, insanlara ilham kaynağı olan bir site, ilhamı 404 sayfalarına koydular. Stayhound, size sosyal ağları yoluyla evcil hayvan bakıcısı bulan bir site, evcil hayvanınıza başsağlığı diledi ve kederinizi paylaştı. Bütün siteler bu özelligi keşfetti. 24 saat süren bir yarışma haline geldi. Ertesi gün saat 4:04'te, 404$ nakit para olarak verdik. Ve öğrendikleri şey, böyle küçük şeyler, doğru yapıldıgında, fark yaratır ve bu iyi tasarlanmış dakikalar markaları yaratabilir. Gerçek dünyaya bir bakış atıyorsunuz ve komik olan şey ise aslında bunları kendi başınıza hackleyebilirsiniz. URL'yı yazip, 404'ü koyabilirsiniz ve bunlar karşınıza cıkacaktır. Bu sizin kederinizi paylaşan. Bu sizi suçlayan. Bu benim sevdiğim. Bu bir hata sayfası, ama ya bu hata sayfası aynı zamanda bir fırsatsa?
Bu zamanın içinde öyle bir dakikaydi ki bütün yeni başlayanlar oturup düşünmek zorunda kaldılar ve ne olabilecekleri konusunda oldukça heyecanlandılar. Çünkü bütün bu ilişki sorunu konusuna geri dönersek bu örnek yoluyla keşfettikleri basit bir hatanın bize ne olmadıgımızı söyleyebileceği ya da neden seni sevmem gerektiğini bana hatırlattığıydı.
Teşekkür ederim.
(Alkışlar)