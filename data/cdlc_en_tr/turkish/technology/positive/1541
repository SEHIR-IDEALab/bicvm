Muhafazakarlardan neler öğrendik, bunun hakkında konuşmak istiyorum. Hayatımın eski günlerin hasretini çektiğim bir dönemindeyim, o yüzden sizlere itiraf etmek istediğim birşey var. Ben çocukken, aslında bir muhafazakardım. Ben genç bir Cumhuriyetçiydim, genç Cumhuriyetçilerin liderlerinden biriydim. Hatta, Ronald Reagan'ı başkanlık için Cumhuriyetçi adayı olarak seçen 1980 konvansiyonunun temsil heyetindeki en genç üyeydim.
Şimdi, ne düşündüğünüzü biliyorum. (Kahkaha) "Ama internet böyle demiyor" diye düşünüyorsunuz. "Wikipedia bu gerçeği söylemiyor" diye düşünüyorsunuz. Ve aslında, bu da internetteki bazı kanallarda dolanıp duran değersiz şeylere verilecek örneklerden biri. Wikipedia bu adamın, Erie, Pensilvanya'dan gelen bu kongre eski üyesinin, 20 yaşındayken, Cumhuriyetçi Ulusal Konvansiyonun, en genç üyelerinden biri olduğunu söylüyor, ama bu doğru değil. (Kahkaha) Hatta, bu beni o kadar kızdırıyor ki, bu bilgiyi değiştirivereyim. (Kahkaha) (Alkış) Tamam, çok güzel. Mükemmel. (Kahkaha) Tamam, konuşmacı Lawrenve Lessig, doğru. Tamam. Sonunda, gerçekler açığa çıktı. Evet, görüyor musunu? Oldu. Olmak üzere. İşte... "... en genç Cumhuriyetçi," tamam, işte bitti. İşte bu. Lütfen kaydedelim. Harika, işte oldu. Ve ... Wikipedia düzeltildi, sonunda. Tamam, ama hayır, bu aslında konuyla alakasız.
(Alkış)
Muhafazarlarla ilgili düşündüğümüzde, şunu düşünmenizi istiyorum -- 1980 konvansiyonu ile ilgili bu konuyu değil -- düşünmenizi istediğim şey şu: Kiliseye giderler. Evet, biliyorsunuz, yani, birçok insan kiliseye gider. Sadece muhafazakarlar kiliseye gider gibi birşey demiyorum. Ve Tanrı konusunda da konuşmuyorum. Bu konuya girmeyeceğim; benim anlatmak istediğim bu değil. Kiliseye giderlerden kastım, birbirleri için birçok şeyi herhangi bir karşılıksız yaparlar. Ellerinde ne varsa ortaya koydukları akşam yemekleri düzenlerler. Hatta bu yemeklerle ilgili kitaplar satıştadır. Fakir insanlar için yemek sunarlar. Paylaşırlar, verirler, karşılıksız verirler. Ve bu insanlar Wall Street şirketlerini yöneten, Pazar günleri, gelip paylaşan insanlardır. Ve sadece yemek de değil.
Bu kişiler bir çok açıdan, pazarın limitlerinin güçlü inananlarıdır. Birçok önemli konumda pazarların karşısındadırlar. Hatta, bizler gibi, bu şekildeki ilişkiden memnundurlar. Ancak bu ilişkinin içine parayı katmamızı hiç istemiyorlar, yoksa o zaman durum şuna dönüşecektir. O muhafazakarlar, pazarın o yerlere yayılmaması için, kontrol etmek istiyorlar. Çünkü anladıkları şu ki: Pazarın olduğu yerler vardır ve pazarın olmaması gereken yerler vardır, o yerlerde başkalarının arkadaşlığından keyif almakta özgür olmalıyız. Bu iki şey birlikte yaşamalıdır.
Ve muhafazakarlarla ilgili ikinci muazzem şey ise: ekolojiyi anlamalarıdır. Şu doğrudur ki, 20. yüzyılın ilk büyük Cumhuriyetçi başkanı bizlere çevreci düşünmeyi öğreten kişiydi -- Teddy Roosevelt. Onlar bize ilk olarak ekolojiyi doğal kaynaklarla ilişkili olarak öğrettiler. Ve sonra bize aynı şekilde yenilikçilik ve ekonomi ile ilişkili olarak öğretmeye başladılar. Biliyorlar ki, o anlamdaki, "serbest." Serbestliğin, kültürel ekolojinin de önemli bir parçası olduğunun farkındalar. İşte onlarla ilgili düşünmenizi istediğim şey bu.
Evet biliyorum, bana inanmıyorsunuz, gerçekten burada. İşte birinci kanıt. Sizinle son kahramanımı paylaşmak istiyorum, Julian Sanchez, özgürlükçü çalışan bir özgürlükçü. Tamam, Julian bu videoyu yaptı. Video yapımında çok kötü, ancak muhteşem içeriği nedeniyle sizinle çok kısa bir bölümünü paylaşacağım. İşte burada başlıyor.
Julian Sanchez: Size remiks kültürünün hangi şekilde evrimleştiği ile ilgili bir gözlem yapacağım ...
Larry Lessig: Üç video ile ilgili konuşmaya başlıyor. Bu müthiş Brat Pack remiksi Lisztomania'ya ayarlanmış. Virüssel olarak yayıldı Çok başarılı.
(Müzik) Ve sonra Brooklyn'den birileri bunu gördü. Ve onlar da aynısını yapmak istediklerine karar verdiler. (Müzik) Ve sonra, tabi ki, San Fransisco'dan birileri gördü. Ve San Fransiscolular da aynısını yapmak zorunda olduklarını düşündüler. (Müzik) Çok güzeller, ama bu özgürlükçünün bundan öğrenmemizi istediği önemli dersleri var. İşte ders bir.
JS: Bununla ilgili gerçekten çok derinden müthiş birşeyler olduğu aşikar. Orijinal kurguyu taklit ettikleri duygusu ile hareket ediyorlar. Ve bunu çeken adamın güçlü bir gözü ve video işleme konusunda deneyimi olduğu ortada. Ama bu ayrıca bir grup arkadaşın özgün bir sosyal anı paylaşması ve birlikte takılmalarıdır. Bu durum, bir grup iyi arkadaşı ile birlikte şarkı söylemiş, ya da dans partisine katılmış kişilere tanıdık gelecektir.
LL: Ya da ...
JS: Bu birlikte daha önce baktığımız videolardan önemli farklılıklar gösteriyor çünkü burada, remiks sadece bir bireyin tek başına bodrum katında yaptıkları değil; sosyal yaratıcılık haline dönüşmüştür. Ve bunun sonucunda ortaya sadece farklı bir tür ürün ortaya çıkmamış, ayrıca, birbirimiz arasındaki ilişkiyi de değiştirecek potansiye sahip olmuştur. Tüm normal sosyal etkileşimimiz bu tür müşterek ifadelere bir tür davete dönüşür. Bizim gerçek sosyal yaşantımız, sanata dönüşmüştür.
LL: Ve sonra, bu özgürlükçü iki noktadan çıkarım yapar ...
JS: Remiks, bizim ortak kültürümüzü izleyicilerle birşeyleri paylaşmak için bir tür dil olarak kullanan kişilerle ilgilidir. İkinci aşama, sosyal remiks, gerçekte insanların birbirleriyle olan ilişkilerine aracılık etmek içindir. Öncelikle, her videonun içinde, Brat Pack karakterleri, her bir gruptaki sosyal realiteyi canlandırmak için birer şablon olarak kullanılmıştır. Ancak videolar arasında da bir dialog vardır, temel yapı oluşturulduktan sonra, gruplar arasındaki sosyal ve fiziksel dünya arasında, benzerlikleri ve farklılıkları ortaya çıkaran, .bir tür platforma dönüşmüştür.
LL: Ve sonra, işte benim için, Julian'ın söylemek istediğine ilişkin kritik anahtar ...
JS: Telif hakkı politikası sadece sanatsal bir tür ürünün üretimini desteklemekle alakalı değil; bizim sosyal gerçeklerimiz üzerinde hangi seviyede kontrole izin vereceğimizle alakalıdır -- pop kültürünün ister istemez içine nüfüs etmiş olduğu sosyal gerçekler. Bu iki tür kamu ürününü aklımızda tutmanın önemli olduğunu düşünüyorum. Eğer sadece birinin tedariğini en büyüklemeye odaklanırsak, farklı ve daha zengin olanı baskılama riskini yaşarız, ve hatta, belki de daha önemli olanı.
LL: Doğru. Bingo. Nokta. Özgürlük, hem çok iyi ticari çalışmaların ticari başarı fırsatına, hem de bu değişik türdeki kültürün oluşturulması fırsatına ihtiyaç duyar. Bunun gerçekleşmesi, ve bu özgürlükçünün söylediği gibi bu iki yaratıcı kültürün arasında, ticari ve paylaşımcı kültürün oluşturulması için, adil kullanım gibi fikirlerin merkezileşmesi, ve korunması gerekir. Bahsetmek istediğim nokta, onlar, o, burada, bu kültürü anlıyor.
Şimdi, kaygım şudur, biz Demokratlar, sıklıkla, anlamıyoruz. Tamam, şu büyük şirketi örnek alalım. Bu Cumhuriyetçinin şirketi yönettiği o eski güzel günlerde, en başarılı çalışmaları, geçmişe dayalı olan çalışmalarıydı. Tüm muhteşem Disney çalışmaları kamuya malolmuş ürünlerin remiksiydi, ya da bu eklentili remiks yaratıcılığını taçlandırabilmek, remikslemek için kamuya malolmaları beklediler, Hatta, Mickey Mouse'un ta kendisi de, "Steamboat Willie," olduğunda aslında, Buster Keaton'un yarattığı, ve o zamanlar çok popüler olan "Steamboat Bill"'in bir remiksiydi. Bu adam sıradışı bir remiksçiydi. O, bu türdeki yaratıcılığın, ideali ve taçlanmasıdır.
Ama sonra şirket karanlık döneme bu Demokratın kontrolüne geçti. Çok farklı. Bu kişi, bizim Sonny Bono Telif Hakları Eklentisi dediğimiz varolan telif haklarının 20 yıl daha uzatılmasını sağlayan yasanın arkasındaki beyindir, bu sayede kimse Disney'e Disney'in Grimm kardeşlere yaptığını yapamayacaktır. Bizler, bununla mücadele için, Temyiz Mahkemesine gidip, oradaki bir grup muhafazakarı uyandırıp, bunun üzeri çizmeye çalıştık, hatta bize yardım edenler arasında Nobel Ödüllüler de vardı. Onlardan biri de bizim dilekçemize ancak "düşünmeye bile gerek yok" terimini eklersek destek vereceğini söyleyen Nobel Ödülü sahibi sağcı Milton Friedman'dı. (Kahkaha) Ama işin gerçeği, o mekanda Demoktratların bu tasarıyı kabul edip, imzalayıp yasalaştırdığı o yerde "düşünce" yoktu. Şimdi, bir küçük kaçamak dipnot: Sonny Bono'nun Cumhuriyetçi olduğunu söyleyebilirsiniz, ancak ben inanmıyorum. Bu adam Cumhuriyetçi değildir.
Tamam, ikinci bir örnek olarak, bu kültürel kahramanı düşünelim, solcu bir ikon, bu karakterin yaratıcısı. Kurduğu şu siteye bir bakın: "Star Wars" MashUps, insanları bu çok önemli kültürel ikonla alakalı olarak gelip yaratıcı enerjilerini kullanmaya, ve yeni nesil bir ilgi oluşturmaya davet ediyor. Lisansı okuyun. Lisansa göre remiksçilerin yarattıklarına ilişkin tüm haklarını Lucas'a vermektedir. Mashup'ın tek sahibi Lucas'tur. Hatta, mashupa eklediğiniz herşey, eklediğiniz müziğin bile, tüm dünyadaki hakkı Lucas'a ücretsiz olarak devrolmaktadır. Burada tanınacak hiçbir yaratıcı yoktur. Yaratıcının hiçbir hakkı yoktur. Yaratıcı bu hikayedeki toprak kirasını ürünüyle ödeyen çiftçidir. Ve bizim hatırlamamız gereken bu çiftçilerin işvereni kimdi: Demokratlardı, değil mi?
Burada vurgulamak istediğim, Cumhuriyetçilerin, sahiplik ihtiyacına, sahipliğe saygıya, hem yaratıcıya, hem remiksçiye, hem sahibe, hem de mal sahibine, hem de telif sahibine saygı duymamız gerektiğinin farkındalar. . Şimdi burada bazı dersler çıkarmamız gerektiğini düşünüyorum, açıklık hakkında dersler. Hayatlarımız, paylaşma faaliyetledir, en azından bir kısmı. Goldman Sach'sın başı için bile, en azından bir kısmı. Ve bu paylaşma faaliyetinin gerçekleşebilmesi için adil kullanımın iyi korunmuş alanlarına ihtiyacımız var.
Bu birinci maddeydi. İkinci madde: Paylaşma ekolojisi içinde yaratabileceğimiz bir özgürlüğe ihtiyaç duyar. Yaratmak için kimsenin iznine ihtiyaç duymayan, özgürlük. Ve üçüncü madde: hem yaratıcı kişiye, hem de remiksleri yaratan kişiye, onlara direkt olarak bağlı olan haklarla, saygı duymalıyız. Şimdi, bu durum sağ-kanat kar amacı gütmeyen kuruluş olan Creative Commons'ı anlatıyor. Aslında, sağ-kanat kar amacı gütmeyen değil, ama -- bağlamama izin verin -- yazarlara içeriklerini hangi düzeyde özgürlük taşımak istediklerini gösteren bir işaret koymalarını sağlar.
Yani, "her hakkı saklıdır" dünyasından "bazı hakları saklıdır" dünyasına geçiyoruz, bu sayede insanlar bir içerikle ilgili hangi özgürlüğe sahip olduklarını bilebileceklerdir. Oluşturduğumuz bu araçlarla paylaşımı kısmi olarak etkinleştiriyoruz. Bunun için yaratılan lisanslar, önce izin almaya gerek duymadan yaratma özgürlüğünü oluşturmaktadır. Çünkü, izin zaten baştan verilmiştir, ayrıca yaratıcıya da saygı korunmuştur çünkü zaten herşey yaratıcının ücretiz olarak lisansladığı telif hakkı üzerine kurulmuştur. Ve burada görünün lisanslar etrafında geliştirilmiş olan, sağ-kanat komplo teorisini açıklar. Şu ana kadar 350 milyondan daha fazla sayısal öğe ücretsiz olarak bu şekilde lisanslanmıştır.
Şimdi yaratıcılık ekolojisinin bu resmi, ekolojinin, dengeli yaratıcılığın resmi, bu şu anda sahip olduğumuz yaratıcılık ekolojisi mi? Hepinizin bildiği gibi, bir çoğumuz buna inanmıyor. Daha geçen hafta yaratıcılık ekolojisinin gerçekliğine takıldım. Vermiş olduğum bir konuşmadan bir video yaratıp YouTube'a yükledim. Sonra, YouTube'dan ilginç bir şekilde gizemli WMG'ye ait olan bir içerik olduğunu bildiren bir eposta aldım. Çok düşünmedim bununla ilgili.
Ama sonra Twitter'da, biri bana, "YouTube'daki konuşmanız DMCA'lenmiş. Kasıtlı mı yaptınız?" dedi. Herhalde DMCA'deki bariz açıkları ortaya çıkarmayı hedeflediğimi düşünmüş olsa gerek. "Hayır" diye cevapladım. Bununla ilgili düşünmemiştim bile. Sonra siteye girdim ve sitedeki tüm ses silinmişti. Benim 45-dakikalık videom adil kullanımla ilgili olan videom, Warner Music Grubu'nun müziklerini içeren kısımları olduğu için sessizleştirilmiştir. Şimdi, ilginç olan şu, o sessiz videoyu çalıştırdığınızda, hala reklamlar çıkıyor. Sessizleştirildiği için, hiçbirşey duyamıyorsunuz, ama müziği satın alabiliyorsunuz.
Ben de şimdiki kuralların bana yapmam gerektiğini söylediğini yaptım. Bu siteye gittim ve bazı soruları cevaplamam gerekti. Ve sonra sıradışı, Bart Simpson gibi, çocukca bir şekilde bu kelimeler yazmak zorunda kalıyorsunuz ve doğru şekilde yazmalısız ki konuşma özgürlüğünüzü geri alabilesiniz. Ve o anda 3.sınıfta gibi hissettim. "Öğretmenin sandalyesine raptiye koymayacağım. Öğretmenin sandalyesine raptiye koymayacağım." Bu absürttür. Bu kabul edilemez. Bu aslında desteklememiz gereken özgürlük sisteminin sıradışı bir şekilde saptırılmasıdır.
Ve size sormak istediğim soru şu: Bu kiminle savaşıyor? İlginç şekilde, son başkanlık seçiminde, çevrimiçi konuşmaların denetlenmesi sisteminin karşısında duranların başında kim geliyordur? John McCain. Kendi kampanyasının da defalarda Internet'ten silinmesine de yol açmış olan YouTube'un sıradışı uyarı ve yayından alma sistemine karşılık, adil kullanıma daha fazla saygı göstermesi gerektiğini söyleyen mektup üzerine mektup göndermişti.
Şimdi, bu benim o zamanlarki hikayemdi, sağ-kanat deliliğimin güzel eski günleri. Şimdi bugüne geri dönelim, şimdi birazcık solcuyum -- Kesinlikle solağım, en azından solcuk -- Ve merak ediyorum, Soldaki bizler özgürlük ekolojisinin üzerine inşa edebilir miyiz, şimdi, karşısında inanılmaz güçlü etkilerin olduğu bir dünyada olduğumuzu bildiğimiz halde, Sol'un bunun gibi ikonlarının bile, devlet-destekli araştırmalar için açık erişim gerekliliğini yasaklayacak yasaları ortaya koyacağı dünyada? Başkan'ın destek verdiği, anlaşmalara gizlice aracılık eden süreci, o süreç ki, bizleri DMCA'in çılgın sisteminin içine kilitleyen ve o süreç ki bizim benimsediğimiz ve bizi "3 hata, dışarıdasın" yoluna kilitleyecek olan, ve tabi ki dünyanın geri kalanı da hızla bunu benimseyecek olduğu. Henüz basit bir reform örneği bile yaratılmadı. Ve bu değişimi, bu sistemde göremeye göremeyeceğiz.
İşte bizim açıklıkla ilgili öğrenmemiz gerektiğini düşündüğüm dersler. Açıklık belirli değerler kümesine yapılan bir taahhüttür. Bu değerlerden konuşmalıyız. Özgürlüğün değeridir. Toplumun değeridir. Mevzuattaki sınırların değeridir. Yaratıcıya saygı duyan değeridir. Şimdi, biz bu değerlerden birşeyler öğrenebilirsek ya da en azıdnan Sağ'dan biraz etkilenirsek, onlardan alıp kendimize uyarlayabilirsek, belki de biraz değiş-tokuş yapabiliriz. Bizler Sol'daki bu değerleri öğreniriz, ve belki de onlar da sağlık ya da küresel ısınma kanunları ya da Sağdan herhangi birşeyi öğrenirler.
Lütfen bu değerlerin öğretilmesinde bana katılın.
Çok teşekkür ederim.
(Alkış)