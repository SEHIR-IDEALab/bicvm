New York, Bronx'ta yaşayan George ve Charlotte Bronsky çifti bir şey keşfettiler. 1965'te "doğum yapan kadınlara yardımcı alet" dedikleri şeyin patentini aldılar. Bu alet, büyük yuvarlak bir masadan ve bir düzenekten oluşuyor. Anne doğuma hazır olduğunda sırtüstü yatıyor, masaya bağlanıyor ve masa hızla döndürülüyor. Çocuk da merkezkaç kuvvetinin verdiği hızla uçarak dışarı çıkıyor. Patente dikkatla bakarsanız özellikle mühendislik geçmişiniz veya ilginiz varsa tasarımın bazı noktalarının tam olarak uygun olmadığını fark edebilirsiniz. (Gülüşmeler) Kaliforniya'daki Doktor İvan Schwab "Ağaçkakanlar neden başağrısı çekmez?" sorusunun cevabını bulmaya yardımcı olan en önemli insanlardan biri. Görünüşe göre bu sorunun cevabı, onların beyninin kafatsaındaki yerleşiminin biz insanların beyninin kafatasındaki yerleşiminden farklı olmasıymış. Ağaçkakanlar genellikle her gün ağaçlara günde binlerce defa kafalarını vuruyorlar. Her gün! Bildiğimiz kadarıyla da bu, onları azıcık da olsa rahatsız etmiyor. Bu nasıl oluyor? Onların beyni bizimki gibi yüzmüyor. Beyinleri sıkı bir şekilde yerleşmiş, en azından önden gelen etkiler için. Bu araştırmaya çok fazla kişi ilgi göstermedi, taa ki en azından bu ülkedeki insanların Amerikan futbolu oyuncularının kafalarını defalarca çarpınca beyinlerine ne olduğunu merak edene kadar. Belki de ağaçkakanların bununla bir ilgisi vardır. Birkaç yıl önce İngiliiz bir tıp dergisi olan The Lancet'te bir makale yayınlandı. Adı "Parmağını kesen bir erkek 5 yıl boyunca küf koktu." Dr. Caroline Mills ve ekibine bu hasta geldi ve açıkçası ne yapacaklarını bilemediler. Adam parmağını kesmişti, tavuk işletmesinde çalışıyordu ve sonra gerçekten çok kötü kokmaya başlamıştı. Kökü o kada kötüydü ki doktorlar ve hemşireler onunla aynı odada duramıyorlardı. Dayanılmazdı. Akıllarına gelen her ilacı, her tedavi yöntemini denediler. Bir yıl sonra hala küf kokuyordu. İki yıl sonra hala küf kokuyordu. Üç yıl, dört yıl, hala küf kokuyordu. Beş yıl sonra gizemli bir şekilde kendi kendine geçti. Yeni Zelanda'da, Dr. Lianne Parkın ve ekibi şehirlerindeki bir geleneği test ettiler. San Fransisko gibi dik yokuşları olan bir şehirde yaşıyorlar. Kışları oldukça soğuk ve buzlu geçiyor. Birçok sakatlanma oluyor. Geleneği yolda yürümekte olan insanlara durup bir şey denemelerini rica ederek test ettiler. İki seçenekten birini denemelerini istediler. Gelenek su ki o şehirde çoraplarınızı botlarınızın dışına giyiyorsunuz. Bu oldukça açık görüntülerle desteklenen deneylerinden bunun doğru olduğunu öğrendiler. Çoraplarınızı iç yerine dışa giyerseniz kayıp düşme olasılığınız oldukça artıyor. Şimdi umuyorum ki az önce size anlattığım bulguların her biri bir ödülü hak ediyor. (Gülüşmeler) Ve bunu aldılar, hepsinin bir Ig Nobel'i var. 1991'de birkaç kişiyle birlikte Ig Nobel ödülü seramonisi başlattık. Her yıl 10 ödül veriyoruz. Ödüllerin tek bir değerlendirme koşulu var. Çok basit. İnsanları önce güldüren, sonra düşündüren bir şey yapmış olmanız gerekiyor. Yaptığınız şeyin önce güldürmesi sonra düşündürmesi. Ne olursa olsun, insanlar bununla karşılaştıklarında verebilecekleri ilk tepkinin gülmek olması gerekiyor. Bir hafta sonra, hala kafalarını kurcalaması ve tek yapmak istediklerinin arkadaşlarına anlatmak olması gerekiyor. Aradığımız özellik bu. Ig Nobel ödülüne her yıl 9.000 civarında aday alıyoruz. Bunların her yıl yüzde 10'u ile 20'sı arası kendini aday gösteren kişiler. Bu kendini aday gösterenler neredeyse hiç kazanamıyorlar. İsteseniz de, bir ödül kazanmak sayısal olarak öldükça zor. İstemeseniz de, kazanmak oldukça zor. Bilmelisiniz ki birisini Ig Nobel'le ödüllendirmeye karar verdiğimizde onunla sessizce temasa geçiyoruz. O kişiye bu büyük onuru isterse reddetme olanağı veriyoruz. Ne mutlu ki, ödüle layık görülen neredeyse herkes onu kabul etti. Peki Ig Nobel ödülüyle ne kazanıyorsunuz? Birkaç şey. Bir Ig Nobel ödülü kazanıyorsunuz. Tasarımı her yıl farklı oluyor. Her zaman aşırı ucuz maddelerden el yapımı olarak hazırlanmış oluyor. Geçen yıl, 2013'te verdiğimizin resmine bakıyorsunuz. Dünyadaki ödüllerin birçoğu kazanana biraz nakit para da veriyor. Bizim hiç paramız yok, o yüzden veremiyoruz. Hatta, kazananlar Ig Nobel ödülü seramonisine gelme masraflarını kendileri karşılamak zorundalar, birçoğu da bunu yapıyor. Ama geçen yıl biraz para toplamayı becerdik. Geçen yılın Ig Nobel kazananlarının her biri bizden 10 trilyon dolar kazandılar. Zimbabve'den 10 trilyonluk bir banknot. (Gülüşmeler) Zimbabve'ni birkaç yıllık bir enflasyon derdi çektiğini belki hatırlarsınız. 100 trilyon dolara kadar banknotlar basmak zorunda kaldılar. Oradaki merkez bankasının müdürünün de matematik dalında Ig Nobel'i var bu arada. Diğer kazandığınızsa Harvard Üniversitesi'ndeki ödül törenine bir bilet. Harvard'ın en büyük salonunda ve sınıfında düzenleniyor. Tıka basa oturmuş 1.100 kişi ve elinizi sıkmak ve Ig Nobel'inizi vermek için kürsüde daha önce Nobel kazanmış kişiler sizi bekliyor oluyorlar. Törenin özü bu. Kazananlar o ana kadar gizli tutuluyorlar. Kürsüde ellerini sıkacak Nobelliler bile kim olduklarını açıklanana kadar bilmiyorlar. Sizinle tıpla ilgili ödül kazananlardan birkaçını daha paylaşmak istiyorum. Unutmayın ki şimdiye kadar 230 ödül verdik. Sizin aranızda ödül kazanmış birçok kişi var. Belki de sizin var. 30 yıl kadar önce "Düşen Hindistan cevizi yaralanmaları." başlıklı bir makale yayınlandı. Kanadalı doktor Peter Barss tarafından yazıldı. Dr. Barss ödül törenine geldi ve genç bir doktorken dünyayı gezmek istediğini açıkladı. Bu nedenle Papua Yeni Gine'ye gitmiş. Oraya gidince, bir hastanede çalışmış ve orada insanların hastaneye gitmelerine hangi olayların neden olduğunu merak etmiş. Kayıtlara bakmış ve şaşırtıcı derecede fazla kişinin düşen Hindistan cevizlerinden hastanelik olduğunu görmüş. Tipik olarak olan bir şey insanlar fazla Hindistan cevizi yetişmeyen yüksek yerlerden çok Hindistan cevizi yetişen kıyıdaki akrabalarını ziyarete geliyorlar. Bu ağacın altının durmak ve belki de uzanmak için iyi bir yer olduğunu düşünüyorlar. Bu ağaçlar yaklaşık 30 metre uzunluğunda ve her an düşebilen meyveleri de 3 kg civarında. Avrupa'daki birkaç doktor kolonoskopiyle ilgili bir seri makale yayınladılar. Hepiniz kolonoskopiyi aşağı yukarı bilirsiniz. Bazı durumlarda hem aşağı hem yukarı. Bu makalelerde kolonoskopi yapan meslektaşlarına kolonoskopi sırasında hastayı patlatma şansını nasıl en aza indirirler, bunu açıkladılar. (Gülüşmeler) Yazarlardan biri, Dr. Emmanuel Ben-Soussan tören için Paris'ten geldi. Törende bunun tarihini anlattı. 1950'lerde kolonoskopi ilk defa yaygınlaştığında insanlar bunu nasıl iyi yapacaklarını araştırıyorlarmış. Başlangıçta bazı güçlükler olmuş. Temel sorun, eminim biliyorsunuz, uzun, dar ve karanlık bir şeyin içine bakıyorsunuz. Daha geniş bir alanda çalışmak istiyorsunuz. Bakılan yeri genişletmek için gazla şişiriyorsunuz. Bu zaten içeride olan metan gazına ekleniyor. İlk denemelerinde çoğunlukla kullandıkları gaz oksijenmiş. Yani metana oksijen ekliyorlarmış. E, görmek için de ışığa ihtiyaçları var, bu yüzden 1950'lerde oldukça sıcak olan ışık kaynağı tutuyorlarmış. Sonuç olarak yanıcı metan gazi, oksijen ve işi. Oksijenden kısa sürede vazgeçmişler. (Gülüşmeler) Şimdilerde hastaların pek patlamıyor, ama yine de arada oluyor. Size son anlatmak istediğim ödülse Dr. Elena Bodnar'a verildi. Dr. Elena Bodnar acil durumlarda kolayca iki yüz maskesine ayrılan bir şutyen icat etti. Biri sizin için, diğeri de yanınızdaki şanslı bir kişi için. (Gülüşmeler) Niye birisi böyle bir şey yapar merak edebilirsiniz. Dr. Bodnar törene geldi ve Ukrayna'da büyüdüğünü anlattı. Çernobil kazazedelerini tedavi eden doktorlardan biriymiş. Sonradan fark etmişler ki en kötü tıbbi sorunlar solunumla alınan parçalardan kaynaklanmış. Bu olaydan sonra beklenmeyen olduğunda her yerde kolayca bulunan bir maske nasıl yapılabilir diye düşünmeye başlamış. Yıllar sonra Amerika'ya taşınmış. Bebeği olmuş. Bir gün bebeğinin yerden sutyenini alıp yüzüne götürdüğünü görmüş. Fikir böyle oluşmuş. Ig Nobel törenine sutyenin ilk prototipiyle geldi ve tanıtımını yaptı: (Gülüşmeler) (Alkış) ["Paul Krugman, 2008 Nobel Ekonomi Ödülü Sahibi"] ["Wolfgang Ketterle, 2001 Nobel Fizik Ödülü Sahibi"] Benim bir acil durum sutyenim var. (Gülüşmeler) En sevdiğim sutyenim, ama gerekirse, herhangi birinizle mutlulukla paylaşırım. Teşekkürler. (Alkış)