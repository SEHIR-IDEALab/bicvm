Şu çizime bir bakın. Ne olduğunu söyleyebilir misiniz? Moleküler biyoloji eğitimi aldım ve bunun gibi birçok çizim gördüm. Bunlar genellikle örnek çizim diye tabir edilir, bir hücresel ya da moleküler işlemin nasıl olduğunu düşündüğümüzü gösteren bir çizim. Bu çizim Klatrin bağımlı endositoz denilen bir işlemi ayrıntılı olarak gösteriyor. Bu daha sonra hücre tarafından özümsenen bir kese ya da kabarcık vasıtasıyla bir molekülün hücre dışından hücre içine alınabildiği bir işlemdir. Yine de, bu çizimde bir hata var, ve esas olarak neyi göstermediği ile ilgili. Çok sayıda deneyden, çok sayıda farklı bilim adamından, bu moleküllerin nasıl göründüğü ile ilgili bir çok şey biliyoruz. Hücre içerisinde hareket edişlerini ve tüm bunların inanılmaz hareketli bir ortamda meydana geldiğini.
Klathrin uzmanı Tomas Kirchhausen'in işbirliği ile, olayın tamamını gösteren yeni bir örnek çizim çeşidi yaratmaya karar verdik. Böylece, hücre dışından başladık. Şimdi içine bakıyoruz. Klathrin şu üç bacaklı moleküldür ki kendi kendini futbol topuna benzer şekilde monte edebilir.
Bir zar ile birleşmesi sayesinde, klathrin zarın şeklini bozabilir ve bir balon ya da kabarcık şeklini alarak fincana benzer bir form oluşturur, bu oluşum hücrenin dışındaki bazı proteinleri hapsetmeye başlar. Proteinler şimdi içeriden kabarcığa çimdik atar ve onu zarın kalanından ayırır. Şimdi klathrin görevini yerine getirmiş oldu ve proteinler içeri gelmeye başladı. Onları sarı ve turuncu ile belirttik. Bunlar klathrin kafesini ayrıştırmakla yükümlü. Neticede bütün bu proteinler geri dönüşmüş ve yeniden kullanılmış oldu.
Bu işlemler en iyi mikroskoplarla bile direkt olarak görülemeyecek kadar küçükler, yani bu gibi animasyonlar bir hipotezi görselleştirmeyi güçlü bir şekilde sağlıyor.
İşte başka bir çizim ve bu da bir araştırmacının HIV virüsünün hücreye nasıl girip çıktığını düşündüğünün çizimi. Ve yine, bu çok büyük bir basitleştirme ve bu işlemler hakkında gerçekten bildiklerimizi göstermeye başlamyor.
Bu çizimlerin çoğu biyoloğun moleküler hipotezlerini görselleştirmek için kullandığı tek yol olduğuna şaşırıyor olabilirsiniz. Niçin? Çünkü işlemlerin oluş şekillerini düşündüğümüze en yakın haliyle gösteren filmler yaratmak gerçekten çok zor. Hollywood'da 3D animasyon yazılımı öğrenmek için aylar geçirdim ve her bir animasyon için de aylar harcadım ve bu çoğu araştırmacının karşılayamayacağı bir zaman. Gerçi bedeli muazzam olabiliyor. Moleküler animasyonlar geniş kitlelere üstün kesinlikte bilgiyi yayma becerileriyle benzersizdir. Şu anda "HIV'nin Bilimi" adlı bir proje üzerine çalışıyorum. Burada HIV virüsünün tüm yaşam döngüsünü olabilecek en kati şekilde ve tüm moleküler detaylarıyla canlandıracağım. Bu animasyon binlerce araştırmacının yüzyıllar boyunca biriktirdiği verileri içerecek. Bunlar virüsün neye benzediğini, vücudumuzdaki hücrelere nasıl bulaşabildiğini ve iyileştiricilerin enfeksiyonla nasıl mücadele ettiğini gösteren veriler.
Yıllar boyunca, gördüm ki animasyonlar sadece bir fikri anlatmakta değil aynı zamanda bir hipotezi keşfetmek için de gerçekten faydalı. Biyologlar hâlâ araştırdıkları işlemleri görselleştirmek için çoğunlukla kalem ve kağıt kullanıyorlar ve şu anda sahip olduğumuz verilerle bu artık yeterince iyi değil. Bir animasyon yaratma işlemi, araştırmacılara kendi fikirlerini açığa çıkartmaları ve ayıklamaları için bir katalizör gibi davranabilir. Çalıştığım araştırmacılardan birisi sinir dokusu bozulumunun moleküler mekanizmaları üzerine çalışıyordu, birlikte çalıştığımız animasyonla direkt olarak alakalı olan deneylerle çıkageldi ve böylece animasyon araştırma sürecine geri besleme yapabildi.
İnanıyorum ki animasyon biyolojiyi değiştirebilir. Bu bizim birbirimizle iletişim şeklimizi, verileri nasıl incelediğimizi ve öğrencilerimizi nasıl eğittiğimizi değiştirebilir. Ama bu değişim için animasyon yapan daha fazla araştırmacıya ihtiyacımız var ve bu doğrultuda yeni, ücretsiz, açık kaynaklı bir yazılım yaratmak için animatör ve programcılardan oluşan bir ekip topladım. Buna "Moleküler Kitap" dedik ve bu yalnızca biyologların moleküler animasyonlar yaratmaları için yapıldı. Testlerimizde daha önce animasyon deneyimi olmayan bir biyoloğun hipotezi için yapacağı ilk moleküler animasyonunu sadece 15 dakikada bitirdiğini gördük. Ayrıca herkesin kendi animasyonunu görüntüleyebileceği, indirebileceği ve katkıda bulunabileceği bir veritabanı yapıyoruz. Bu yazılımın beta versiyonun bugünden itibaren indirilmeye hazır olduğunu duyurmaktan büyük mutluluk duyuyoruz. Biyologların onunla neler yaratabileceklerini, kendi animasyonlarını yaratırken elde edecekleri yeni içgörüleri görebileceğimiz için heyecanlıyız.
Teşekkürler.
(Alkışlar)