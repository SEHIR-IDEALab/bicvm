Twitter'ı kullanmadığım zamanlarda internette hikayeler anlatmayı denedim, yeni dijital araçlarla neler yapabileceğimizi denedim. Twitter'daki işimde, aslında yazarlar ve hikaye anlatanlarla da çalışıp insanların denedikleri sınırları genişletmeye çalışıyorum. İnsanların yaptığı bazı etkileyici örneklerden bahsetmek istiyorum bugün, onlar internetteki esnek kişilikleri ve anonimliği kullanıp gerçek ve hayal ürünü arasındaki çizgiyi bulandırıyor.
Ama başlangıç olarak 1930lara gitmek istiyorum. Twitter denen şeyden çok evvel, radyo yayınları vardı ve milyonlarca insanı tek yayın noktalarına bağlıyordu. Ve işte bu tek noktalardan hikayeler yayılıyordu. Bazıları, tanıdık hikayelerdi. Bazıları, yeni hikayelerdi. Ve bir süre bildiğimiz şekildeydiler, ama sonra radyo, o ortamın özelliklerine uygun şekilde kendiliğinden gelişmeye başladı Radyoda canlı yayınlanan [radyo tiyatrosu?-ç.n.] bölümleri düşünün.
Canlı oyunun ve yazılı hayal ürünlerinin tefrika edilmesiyle işte bu yeni format ortaya çıkıyor. Radyodan bahsetmemin sebebi, radyonun yeni formatlar ve sonra da yeni hikayeler oluşturan bir ortama uygun bir örnek olması.
Elbette bugün, oynayacak/deneyimleyecek tamamen yeni bir ortamımız var, sanal dünya. Bu Twitter'daki doğrulanmış kullanıcıların ve aralarındaki ilişkilerin bir haritası. Binlerce ve binlerce. Bu noktaların her biri kendi yayıncısı. Bu çok çok kalabalık dünyada, yayının tek sınırı araçlara erişim. Bu yeni ortamda insanların hikayeler anlatmayı öğrenmesiyle beraber çılgınca yeni formatlar oluştuğunu görmeye başlıyoruz. Yaratıcı deneyler için çok geniş bir sınırımız olduğuna inanıyorum, İnternet denen mecrayı keşfettik ve İnternetin el değmemiş topraklarına yerleşmeye başladık, ve şimdi onu, üzerinde yeni yapılar inşa etmek için kullanmaya hazırız. Bu yapılar, İnternet'in yaratmamıza olanak sağladığı yeni hikaye anlatıcılığı formatları oluyor.
Bu durumun, var olan yöntemlerin evrimiyle olacağına inanıyorum. Örneğin, kısa hikayelerde -- insanlar, e-readerlar ve dijital marketler sayesinde kısa hikayelerin bir rönesans döneminden geçtiğini söylüyor. Yazar Hugh Howey, Amazon'daki kısa hikayelerde bir deneme için "Wool" adında bir çok kısa bir öykü yayınladı. "Wool"un bir seri haline gelmesini planlamadığını söyledi ancak okuyucular ilk hikayeyi o kadar beğenip daha fazlasını istedi ki o da daha fazlasını yazdı. İlkinden biraz daha uzun olan "Wool 2"yi çıkardı, daha da uzun olan "Wool 3"ü çıkardı ve 60,000 kelimelik bir roman olan "Wool 5"le işin doruğuna çıktı. Howey'in e-kitaplarında hızlı bir geridönüş sistemine sahip olmasının, bunları yapmasını sağladığını düşünüyorum. Nispeten kısa bir sürede yazıp yayımlayabilmesi mümkün oldu. O ve okuyucuları arasında bir aracı yoktu. Sadece o [yazar] ve okuyucuları vardı ve yazar, okuyucuların geri dönüşleri ve coşkusundan besleniyordu. Yani bütün bu proje bir deneydi. Kısa bir hikayeyle başladı ve sanırım, bu deney Howey'in formatının bir parçası haline geldi. Formatın bir parçası olan deney, bu ortamın sağladığı bir durum.
Bu, Jennifer Egan tarafından yazılmış "Black Box" adlı bir kısa hikaye. Twitter düşünülerek yazılmış orjinal bir hikaye. Egan, The New Yorker'ı, kendi yazdığı bütün bu satırları tweet edecek bir New Yorker Fiction [hikaye] hesabı açmaya ikna etti. Twitter'da, bildiğiniz gibi, 140-karakter sınırı var. Egan, bu storyboard'a hikayelerini elle yazarak, storyboard kutularının her birini ayrı ayrı tweetleri yazmak için kullandı ve o tweetlerin arasında 600'den fazlası The New Yorker tarafından seri olarak basıldı. Her akşam, saat 8'de, The New Yorker'ın fiction hesabından yeni bir kısa hikayeye erişebilirsiniz. Bu ayarlanabilir edebiyat eserlerinin çok heyecan verici olduğunu düşünüyorum. Egan'ın hikayelerini deneyimlemek, tabii ki, Twitter'daki her şey gibi, farklı şekillerde mümkün. Geriye doğru okuyabilirsiniz mesela, ama ilginç bir şekilde, eğer canlı olarak takip ediyorsanız gerçek tweetler için bir merak oluşuyordu, çünkü bu tweetleri ne zaman okuyacağınızı bilmiyordunuz. [Tweetler] Belirli aralıklarla geliyorlardı ama hikaye ilerledikçe, normalde okuyucu metni ne kadar hızlı okuyacağını kendi belirler, ama bu durumda, bunu The New Yorker kontrol ediyordu, ve onlar parça parça gönderdikleri için öbür satırı okumanın merakına kapılıyordunuz.
Diğer bir güzel Twitter örneği de "Evidence" adlı kısa hikayeyi yazan Elliorr Holt. İşte şu tweetle başladı: "28 Kasım akşamı 10:13'te Brooklyn'li 44 yaşındaki Miranda Brown olduğu belirlenen bir kadın, Manhattan'da bir otelin çatısından düşerek hayatını kaybetti". Elliott'un anlatımıyla başlıyor, ama sonra Elliott yerine Elsa, Margot ve Simon karakterlerini duymaya başlıyoruz, ve bunlar, Twitter'da kadının düşüşünü, akşam 10.13'teki o ana gelene kadarki hikayeyi farklı yönlerden anlatmak için Elliott tarafından yaratılan karakterler. Bu üç karakter farklı bakış açılarıyla orijinal bir vizyon yakalamayı sağladı. Bir edebiyat eleştirmeni, Elliott'un hikayesini, "Doğru yapılmış Twitter edebiyatı" olarak niteledi. O gerekli anlatımı yakaladı, farklı karakterlerle ve gerçek zamanlı olarak yazdı. İlginç olan, Twitter'ın sadece bir dağıtım mekanizması olmamasıydı. Twitter aynı zamanda bir üretim mekanizmasıydı. Elliott daha sonra bana her şeyi başparmaklarıyla yazdığını söyledi. Kanapede uzandığını ve farklı karakterler arasında gidip gelerek satır satır her satırı tweet attığını söyledi. Bu tarz bir spontan oluşum, hem karakterlere kendilerine has bir kişilik oluşturmaya yaradı hem de bu formatla beraber Twitter üzerinden tek hikayenin farklı perspektiflerden oluşturulmasını sağladı.
Esnek kişiliklerle sanal olarak oynamaya başladığınızda işler daha da ilginç oluyor, siz gerçek dünyayla iletişim halinde oldukça yani. Invisible Obama gibi ya da 2012 seçimlerinde ortaya çıkan meşhur "kadınlarla dolu dosyalar" gibi, ya da okuyucuların yazdıkları "West Wing" gibi, West Wing'de tüm karakterler için hesaplar var yani bir bölümde Josh Lyman'ın camına vuran kuş için bile bir hesap var (Gülüşmeler)
Tüm bunlar bir tema hakkında hızlı iletişimler. Bunlar yaratıcı kişilerin denemeleri, bu ortamda nelerin yapılabileceğine dair. West Wing Twitter'ı gibi bi şeye bakıp bu hayali karakterlerin gerçek dünyayla iletişimini inceleyebilirsiniz. Politika üzerine konuşuyorlar Kongre'nin yaptığı kötülüklere söyleniyorlar. Aklınızda olsun, hepsi Demokrat Gerçek dünyayla ilişki içindeler. Ona cevap veriyorlar Yani siz bir esnek kimliğe, anonimliğe , gerçek dünyayla ilişkiye sahip olduktan sonra basit bir hürmet gösterisi ya da parodi yapmanın ötesine geçip, bir hikaye anlatmak için bu araçları kullanıyorsunuz, işlerin gerçekten ilginçleştiği yer burası.
Chicago belediye seçimlerinde bir parodi hesabı vardı. Mayor Emanuel. Özellikle küfür olarak, Rahm Emanuel'den istediğiniz her şeyi size sağlıyordu. Bu ağzı bozuk hesap ulusun günlük işlerini takip ediyor ve yorumlarda bulunuyordu. Twitter'ın tüm doğal, sağlam parodi hesabı özelliklerine sahipti ama sonra garipleşmeye başladı. Hikaye ilerledikçe, yorumlardan çok haftalık, gerçek zamanlı bir bilim kurgu haline dönüşerek ana karakter Rahm Emanuel'in seçim gününde çok boyutlu yolculuklar yaptığı bir hal aldı yani, bu gerçekte olmadı. Gazeteleri iki kere kontrol ettim.
Ve, çok ilginçtir ki, bitti. Bu bir Twitter parodi hesabında genelde olmaz. Gerçekten bitti, bir anlatım sonu gibi. Yazar, gazeteci Dan Sinker, bütün bu zaman boyunca tamamen anonimliğini korudu. Sanırım Dan bu metinleri bir kitaba dönüştürmenin mantıklı olduğunu düşündü, çünkü eninde sonunda bir anlatı formatındaydı ve bir kitaba dönüştürmek bu fikrin tamamen yeni bir şey ürettiğinin bir göstergesiydi, daha önceki formatlara dönüştürülmesi gereken bir şey.
Şu an Twitter'da olan en sevdiğim örneklerden biri, absürdist Crimer Show. Crimer Show bir tv şovu gibi bir süpersuçlu ile talihsiz bir dedektifin hikayesini anlatıyor. Crimer Show'un yaratıcısı İngilterede popüler bir şov tipinin parodisi olduğunu söylüyor, ama çok acayip ya. Crimer, yani süpersuçlu, TV'de olan tarz şeyler yapıyor. Gözlüklerini çıkarıyor, kameraya doğru dönüyor, ama bütün bunlar metinde oluyor. TV'den bu özellikleri ödünç alarak ve her Crimer Show'u bölümler halinde "eppasod" adı altında sunarak gerçekten yeni bir şey üretiyor. Twitter'da hemen her gün yeni bir Crimer Show "eppasod"u var ve böylece arşivleniyor. Bu formatta ilginç bir deney. Tv'deki bir şeyin parodisiyle tamamen yeni bir şey yaratıldı.
Gerçek zamanlı hikaye anlatıcılığını düşünüyorum, gerçekten orada da mükemmel örnekler var. RealTimeWWII 60 yıl önce o gün neler olduğunu çok detaylıca belgeleyen, gazetede okuyormuşcasına, bir hesap mesela. Teju Cole, haberlerdeki olaylara edebi bir nitelik kazandırmak için gerçekten uğraşmış. Mesela, insansız uçaklar hakkında. Bu örneklerin her ikisinde de, kurmaca olmayan içerikle insanların hikayeler anlattığını ve yeni türlerde kurmaca hikayeler yaratmanın mümkün olduğunu görüyoruz bence.
Gerçek zamanlı hikaye anlatıcılığında gerçekle kurmaca arasında ve gerçek dünyayla dijital dünya arasındaki çizginin belirginliğini yok ederek esnek kişilikler, anonimlik yardımıyla kullanabileceğimiz bir sürü aracımız var ve bütün bunların yapı taşları olduğunu düşünüyorum. Yaratıcı denemeler için yapılar, çerçeveler kurduğumuz, sonra büyük yapılar oluşturduğumuz ve sınırları denediğimiz küçük parçalar oluyorlar.
Teşekkür ederim.
(Alkış)