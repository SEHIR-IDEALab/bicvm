Bugün size bisikletten daha hafif her yere taşıyabileceğiniz normal bir duvar prizinde 15 dakikada şarj edebileceğiniz ve yaklaşık bir dolarlık elektrikle 1,000 kilometre gidebileceğiniz bir elektrikli araç göstereceğim. Fakat elektrikli araç kelimesini kullandığımda, insanlar araçları düşünür. Arabaları, motosikletleri ve bisikletleri ya da her gün kullandığınız araçları düşünür. Fakat farklı bir perspektiften baktığınızda biraz daha ilginç daha yeni fikirler yaratabilirsiniz.
Bu yüzden biz bir şey yaptık. Burda cebimde birkaç parçası var. İşte bu motor. Bu motorun sizi saatte yaklaşık 20 mil hızla San Francisco tepelerine götürecek kadar yeterli gücü var. saatte yaklaşık 30 km ve bu pil, tam buradaki pil sadece ABD'deki araba gezilerinin hemen hemen yarısını karşılayacak kadar yaklaşık 6 mil veya 10 kilometre menzile sahip. Ama bu parçaların en iyi tarafı şudur ki biz bunları bir oyuncak mağazasından satın aldık. Bunlar uzaktan kumandalı uçaklardan alındı. Ve bu şeylerin performansı o kadar iyileştirilmiş ki eğer araçlar hakkında biraz farklı düşünürseniz bir şeyleri gerçekten değiştirebilirsiniz.
Bu yüzden bugün size bunu nasıl kullanabileceğinizin bir örneğini göstereceğiz. Sadece ne kadar eğlenceli bir şey olduğuna değil aynı zamanda bunun sağladığı taşınabilirliğin San Francisco gibi bir şehirle etkileşiminizi nasıl tamamen değiştirebileceğine de dikkat edin.
(Müzik) [6 Mil menzil] [Azami hız saatte yaklaşık 20 mil] [Yokuş yukarı tırmanma] [hayat veren frenleme]
(Alkış) (Alkış)
Evet, bu şeyin ne yapabileceğini göstereceğiz size. Gerçek bir manevra kabiliyeti var. Ayrıca elinizde uzaktan kumandanız var. Böylece oldukça kolay bir şekilde hızınızı, freninizi kontrol edebilirsiniz, isterseniz geri geri de gidebilirsiniz, freni de var. Bu kadar hafif olması da inanılmaz bir şey. Yani bu, alıp istediğiniz herhangi bir yere götürebileceğiniz bir şey.
Bu yüzden ben size bu teknoloji ve bu tür araçlar hakkındaki en çekici gerçeklerden birini göstereceğim. Bu şeyin, arabayla seyahat ederken her mil ya da kilometre başına harcadığınız enerjiden 20 kat daha az enerji kullanması, sadece hızlı şarj olduğu ve gerçekten ucuza yapıldığı anlamına gelmez, hem de aynı zamanda bugünkü ulaşım şartlarında kullanılan enerjinin olumsuz etkisinin azalacağı anlamına da gelir. Bu yüzden burdaki herkes şehirde tur atmak için gerek duyulan yüksek miktardaki enerjilere bakmak yerine şimdi daha küçük miktarlara ve daha sürdürülebilir ulaşıma bakabilir.
Yani bir dahaki sefere bir araç hakkında düşündüğünüzde, umarım bizim gibi yeni bir şey hakkında düşünürsünüz.
Teşekkür ederim.
(Alkış)