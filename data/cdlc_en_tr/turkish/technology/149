Çevrimiçi ağın ilk on yılını düşündüğünüzde, çok durağan bir yer olduğunu görürsünüz. Çevrimiçi olurdunuz, ve sayfalara bakardınız, bu sayfalar ya bunu yaptıracak ekipleri olan kuruluşlar ya da o zamana göre gerçekten teknoloji meraklısı bireyler tarafından yapılırdı. 2000li yılların başlarında sosyal medyanın ve sosyal ağın gelişmesi ile birlikte, çevrimiçi ağ tamamen değişti ve etkileşimde olduğumuz içeriğin büyük çoğunluğu ortalama kullanıcılar tarafından Youtube videoları ya da blog yazıları ürün eleştirileri ya da sosyal medya mesajları şeklinde hazırlanır oldu. Ayrıca, insanların yalnızca okumadığı, birbirleriyle etkileştiği, paylaştığı ve yorum yazdığı çok daha etkileşimli bir ortam haline geldi.
Facebook bunu yapabileceğiniz tek platform değil ancak hem en büyüğü, hem de rakamlarla konuşmamıza olanak tanıyor. Facebook'un ayda 1.2 milyar kullanıcısı var. yani dünyanın internet kullanıcı nüfusunun yarısı Facebook kullanıyor. Diğerleri gibi bu site de çok az teknik bilgi gereksinimi ile online bir kişilik oluşturmalarına olanak sağladı ve insanlar da çok miktarda kişisel bilgiyi online olarak yayınladılar. Sonuç olarak tarihte daha önce görülmemiş bir şekilde yüzlerce milyon insanın davranışsal, tercihsel ve demografik bilgilerine ulaştık. Bir bilgisayar bilimcisi olarak bu benim, siz paylaştığınızın farkına bile varmadan sizin her türlü saklı özelliğinizi tahmin eden modeller tasarlamam anlamına gelmektedir. Bilim insanları olarak bizler bu bilgileri insanların online iletişimine destek amaçlı kullanırız ancak böyle fedakar olmayan uygulamalar da var ve problem, kullanıcıların bu tekniklerin nasıl işlediğini çok iyi anlamamaları, anlasalar dahi bunları kontrol edememeleridir. Bu nedenle bugün sizlerle yapabildiğimiz şeylerden bazılarını paylaşmak ve kullanıcıların eline biraz daha fazla kontrol vermek için neler yapılabileceği hakkında fikirler vermek istiyorum.
Bu Target, bir şirket. Bu zavallı hamile kadının karnına bu logoyu öylesine koymadım. Daha önce Forbes dergisinde bu anekdotu görmüşsünüzdür. Target, 15 yaşındaki bu kıza kendisi daha anne ve babasına hamile olduğunu söylemeden iki hafta önce içinde biberon, bebek bezi ve bebek yatağı reklam ve kuponlarının olduğu bir broşür göndermişti. Evet haliyle baba sinirlenmişti. "Nasıl olur da Target liseli bir kızın hamile olduğunu o anne ve babasına söylemeden önce bilebilir!"di. Belli oldu ki, yüzlerce, binlerce müşterinin alışveriş geçmişi hakkında bilgileri vardı ve hamilelik puanı adı verilen bir değeri hesaplayarak, bir kadının sadece hamile olup olmadığını değil, ne zaman doğum yapacağını da biliyorlardı. Ve bu hesaplamaları, kızın bebek yatağı ya da bebek kıyafetleri alması gibi zaten bariz olan şeylere bakarak değil, normalden daha fazla vitamin satın alması ya da bebek bezi konulabilecek kadar büyük bir el çantası alması gibi şeyere bakarak yapıyorlar. Bu satın almalar kendi başlarına çok da bir şey ifade eder gibi değiller ancak bu davranış kalıpları binlerce diğer insan bağlamında düşünüldüğünde gerçekten bazı öngörüler sunmaya başlıyor. İşte sosyal medyada sizler hakkında tahminler yürütürken bizim de yaptığımız bu. Milyonlarca insanla kıyaslanıp bulunduğunda her tür bilgiyi bize sunan küçük davranış kalıpları ararız.
Laboratuarımızda ben ve iş arkadaşlarım sizin siyasi tercihinizi, kişilik puanınızı cinsiyetinizi, cinsel tercihinizi dininizi, yaşınızı, zekanızı ve bunlara ek olarak tanıdığınız insanlara ne kadar güvendiğinizi ve bu ilişkilerinizin ne kadar güçlü olduğunu gayet doğru şekilde tahmin eden bir mekanizma geliştirdik. Bütün bunları çok iyi şekilde yapabiliyoruz. Ve bütün bunlar, sizlerin de bariz olarak adlandıramayacağı şeylerden derleniyor.
Benim en sevdiğim örnek Ulusal Akademi Konferansında geçen yıl yayımlanan bir araştırmadan. Google'da ararsanız bulursunuz. Dört sayfalık kolay okunan bir metin. İnsanların Facebook'ta neleri beğendiklerine bakıp sadece beğendikleri şeylere bakarak bu bilgiyle bütün bu özellikleri ve başka özellikleri tahmin etmişler. Makalelerinde yüksek zekanın en iyi göstergesi olan beş beğeniyi listelemişler. ve bunların arasında kıvrık patates kızartmasının beğenildiği bir sayfa da bulunuyor (gülüşmeler) Kıvrık patates kızartması nefistir ama onları seviyor olmanız ortalama bir insandan daha zeki olduğunuz anlamına gelmez. Peki nasıl oluyor da zekanızın en iyi göstergesi içeriği ölçülen özellikle hiç bir ilgisi olmayan bir sayfayı beğenmek oluyor? Görülüyor ki bunun nasıl yapıldığını anlamak için altta yatan pek çok teoriye bakmak gerekecek. Bunlardan bir tanesi homofili adı verilen sosyolojik bir teoridir ve temelde insanların kendileri gibi olan kişilerle dost olduklarını söyler. Yani eğer zekiyseniz zeki insanlarla dost olma eğilimindesinizdir, gençseniz genç insanlarla dost olma eğiliminiz vardır ve bu yüzyıllardır yerleşik olan bir bilgidir. Biz bilginin de ağlarda nasıl yayıldığını biliyoruz. Gördük ki viral videolar, Facebook beğenileri ya da diğer bilgiler sosyal ağlarda hastalıkların yayılması ile aynı şekilde yayılıyor. Bu uzun zamandır üzerinde çalıştığımız bir konu. Bunun için iyi modellerimiz var. Bütün bu bilgileri bir araya getirerek böyle şeylerin neden olduğunu görmeye başlayabilirsiniz. Size bir hipotez verecek olsam bu sayfayı zeki bir insanın başlattığını ve bunu ilk beğenen kişilerden birinin de bu testte iyi puan aldığını söylerdim. Onlar beğendiler, arkadaşları bunu gördü, ve homofili sayesinde onun da zeki arkadaşlarının olduğunu biliyoruz böylece bu onlara da yayıldı ve onların da bazıları beğendi ve onların da zeki arkadaşları vardı ve bu onlara da yayıldı böylece bu ağ boyunca zeki insanlar arasında yayılmış oldu sonunda kıvrık patatesi beğenme sayfası yüksek zekanın göstergesi haline geldi içeriği için değil ama, beğenme eylemini gerçekleştiren kişilerin ortak özelliklerinden dolayı.
Epeyce karmaşık bir şey değil mi? Ortalama bir kullanıcıyla oturup bunu onlara anlatmak zor olacaktır, zaten anlatılsa bile ortalama kullanıcının yapabileceği ne var ki? Beğendiğiniz bir şeyin o beğndiğiniz şeyin içeriğiyle hiç alakası olmayan bir özelliğinize işaret ettiğini nasıl bilebilirsiniz? Kullanıcıların bilgilerin nasıl kullanılacağına dair üzerinde hiç bir kontrolü olmayan pek çok veri var. Ve ben bunu devam eden çok büyük bir sorun olarak görüyorum.
Eğer kullanıcılara bu verilerin nasıl kullanılacağına dair biraz kontrol vermek istiyorsak bakılması gereken bazı seçenekler var, çünkü bu veriler her zaman onların yararına kullanılmayacaktır. Sık verdiğim bir örnek, eğer bir gün profesörlükten bıkarsam, takım içinde nasıl çalıştığınız uyuşturucu kullanıp kullanmadığınız, alkolik olup olmadığınız gibi özelliklere bakacağım bir şirket kurma isteğimdir. Bunların hepsini nasıl tahmin edeceğimizi biliyoruz. Bu bilgileri, sizi işe almak isteyen insan kaynakları şirketlerine ve büyük firmalara satacağım. Bunların hepsini yapabiliyoruz. Yarın bir şirket açabilirim ve sizin, size ait bu bilgileri nasıl kullanacağım üzerinde hiç bir kontrolünüz olmaz. Bu bana bir sorun gibi görünüyor.
Bakacağımız seçeneklerden biri politika ve hukuk seçeneğidir. Bence bazı açılardan bu en etkilisidir ancak sorun bununla gerçekten uğraşmanız gerektiğidir. Şu andaki politik süreçlerimize baktığımda bir kaç vekilin oturup, bunları öğrenip ve sonra da Amerikan hukukunun fikir mülkiyeti alanında geniş içerikli değişiklikler yaparak kullanıcıların verilerini kontrol etmelerini sağlama ihtimalleri bana düşük görünüyor.
Politika seçeneğine bakabiliriz, burada da sosyal medya şirketleri size elbette verileriniz size aittir nasıl kullanıldığının kontrolü tamamen sizdedir diyeceklerdir ancak sorun şu ki çoğu sosyal medya şirketinin gelir modeli kullanıcı verilerinin bir şekilde paylaşılması ya da kullanılmasına dayanıyor. Bazen Facebook kullanıcıların müşteri değil ürünün kendisi olduğunu söylüyor. O zaman bir firmanın en temel kazancından feragat ederek bunu kullanıcılara geri vermesini nasıl beklersiniz? Bu mümkündür tabii ancak yakın zamanda değişecek bir şey olduğunu düşünmüyorum.
O nedenle daha etkili olan diğer seçeneği bilim seçeneğine bakmayı öneriyorum. Bütün bu kişisel verilerin bu mekanizmalarla hesaplananabilmesine en başta olanak tanıyan şey bilim oldu. Kullanıcıya "Az önce gerçekleştirdiğin eylemin riski şudur" diyebilecek bir mekanizma yaratmak istiyorsak ilk baştakine çok benzer araştırmalar yapmak gerekir. O Facebook sayfasını beğenerek ya da diğer insanlarla şu bilgiyi paylaşarak uyuşturucu kullanıp kullanmadığını ya da iş yerinde insanlar iyi geçinip geçinmediğini tahmin etmemi kolaylaştırdın. Bu durum, insanların bir şeyi paylaşıp paylaşmamalarını kendilerine saklamalarını, ya da tamamen çevrimdışı tutmalarını bence etkileyecektir. İnsanların yükledikleri verileri şifrelemelerine izin vermek de bir seçenektir böylece Facebook gibi siteler ya da üçüncü şahıslar için bu veriler görünmez ya da yararsız olacak ve yükleyen kişi kimlerin bu verileri göreceğini ve erişimi olacağını seçebilecektir. Entellektüel açıdan bu süper heyecan verici bir araştırmadır ve bilim insanları bunu yapmak isteyecektir. Bu hukuk seçeneğine göre bize daha fazla avantaj sağlar.
Bundan bahsettiğimde insanların öne sürdükleri bir sorun, eğer herkes verilerini gizli tutarsa sizin geliştirdiğiniz tüm tahminle ilgili tüm metodların başarısız olacağıdır. Ben de evet kesinlikle diyorum ve bence bu bir başarıdır çünkü bir bilim insanı olarak, benim amacım kullanıcılar hakkında çıkarımarda bulunmak değil, insanların online olarak etkileşimlerini geliştirmek. Bazen bu onlar hakkında çıkarımlar yapılmasını da gerektiriyor ancak eğer kullanıcılar bu verileri kullanmama izin vermezlerse buna hakları olması gerektiğini düşünüyorum. Ben kullanıcıların geliştirdiğimiz araçları hakkında bilgisi olan ve buna izin veren kullanıcılar olmasını istiyorum.
Bence bu bilimin gelişmesini desteklemek kontrolün bir kısmından feragat ederek ve sosyal medya şirketlerinden geri alarak kullanıcıya iade etmek isteyen araştırmacıları desteklemek ilerlemek anlamına gelecektir ve bu araçlar gelişip evrim geçirdikçe eğitimli, ve güç sahibi bir kullanıcı tabanımız olacak ve sanırım hepimiz bunun ilerleme yolunda bir ideal olduğu konusunda hemfikirizdir.
Teşekkürler.
(Alkış)