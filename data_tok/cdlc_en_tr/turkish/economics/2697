Teknoloji trendleriyle ilgili konuşmak istiyorum, ki bu birçoğunuzun takip ettiği birşey - ama bildiğiniz gibi, bizim de takip ettiğimiz bir şey. Teknoloji dergisi olduğumuz için, doğal olarak, teknoloji trendleri yazmak ve bilmek zorunda olduğumuz birşey.
Ama aynı zamanda herhangi bir aylık dergi olmanın da bir parçası - gelecekte yaşıyorsunuz. Ve uzun bir hazırlık süremiz var. Sayıları birkaç ay öncesinden planlamak zorundayız, altı ay sonraki isteklerin ne olacağını tahmin etmek zorundayız, yol boyunca dokuz ayımız var. Bu nedenle 'geleceği öngörme' işindeyiz.
Aynı zamanda, birçok şirket gibi, teknoloji trendlerine dayalı ürün üretiyoruz. Bu durumda bizim işimiz fikirler ve bilgi ile ilgili, ve eğer şanslıysak, biraz da eğlence ile. Ama kavramlar genel olarak aynı. Ve teknolojinin sadece neden önemli olduğunu ve nereye doğru gittiğini değil, aynı zamanda, ne zaman gerçekleşeceğini de anlamak zorundayız ve bu çok önemli - zamanlama herşey demek.
Ve şurası ilginçtir ki, 1990larda yükselişin zirve noktasında yapılan tahminlere baktığınızda, e-ticaret hakkında olsun, ya da internet trafiği, ya da genişbantın yayılması, ya da internet reklamcılığı, hepsi haklıydı - sadece zaman konusunda yanılmışlardı. Neredeyse tahminlerin her biri birkaç sene sonra gerçekleşti. Ama pazar değeri üzerinde birkaç senenin farkı son derece fazlaydı. İşte bu yüzden zamanlama herşeydir.
Muhtemelen buna benzer birşeyi daha önce görmüşsünüzdür. Bu klasik Gartner Yayılma Eğrisidir, bir teknolojinin yaşamı boyunca ilerleyeceği aşamalar hakkındadır. Ve sadece eğlence amaçlı olarak, üzerine bazı teknolojileri yerleştirdik, bunlar, ilk yükselişin içindeler mi, yoksa hayal kırıklığı sonrası dibe mi batıyorlar, ya da aydınlanma yokuşunda tekrar mı yükseliyorlar, vs. Ve bu teknoloji öngörüsü yapmanın bir yolu; teknolojinin nerede olduğuna dair bir belirti hisset ve bir sonraki dönüşü bekle.
Yeterince önemli bulduğumuz her teknolojiyi genel olarak iki kere benimseriz. İlkinde, önce biz benimsemek isteriz. İlk benimseyen biz olmak isteriz, bunu hisseden inekler olarak ilk çıktığı noktada yakalarız. Gördüğünüz gibi 1997'de Linux'u kapak yaptık. Ama sonra geri gelir. Ve yeterince büyük teknolojiler ana kitleyi vuracaktır ve patlayacaktır. Ve tekrar yapma vakti geldi. Bir önceki sene. Ve bu teknoloji trendlerini zamanlamaya çalışmanın bir yolu.
Teknoloji trendleriyle ilgili, geleceği tahmin etmenin büyük birleşik kuramı olarak adlandırdığım, bir düşünme tarzından bahsetmek istiyorum ama bu aslında küçük 'geleceği tahmin etme birleşik kuramı'na daha çok benziyor. Şu varsayıma dayanıyor, bütün önemli teknolojiler yaşamları boyunca dört aşamadan geçerler - en azından bu dört aşamadan birinden, bazen hepsinden. Ve bu aşamaların her biri bir çarpışma - bir başka şeyle çarpışma - olarak görülebilir örneğin, kritik bir fiyat-çizgisi hem teknolojiyi hem de onun dünya üzerindeki etkisini değiştirebilir. Bu bir dönüm noktasıdır. Ve teknolojinin yaşamının bir sonraki aşamasında ne olacağını, ve belki de bununla ilgili olarak ne yapabileceğinizi size söyleyen bu dönüm noktalarıdır.
İlki kritik fiyattır. Bir teknolojinin gelişimindeki ilk aşama kritik fiyatın altına düşmesidir. Bir kritik fiyatın altına düştükten sonra, eğer başarılı ise bir kritik kitle değerinin üzerine doğru yükselme eğilimi gösterecektir; yayılma. Birçok teknoloji, bu noktada, diğer bir teknolojinin yerini alacaktır ve bir diğer önemli nokta budur. Ve en sonunda, bu teknolojilerin birçoğu sıradan eşya haline gelecektir. Yaşamlarının sonuna doğru, neredeyse bedava olacaklardır.
Bu aşamaların her biri, bu teknolojiyle ilgili birşey yapmak için fırsattır; teknolojinin değişmesi için fırsattır. Ve eğer kaçırdıysanız, biliyorsunuz ki, Wi-Fi'nin ilk patlaması kritik fiyata geldikten sonra, kritik kitleye ulaştıktan sonra oldu ama hala bir başka şeyin yerini almadı ve hala bedava değil - burada hala bazı fırsatlar var.
Ne demek istediğimi DVD'nin hikayesini anlatarak göstermek istiyorum ki bu teknoloji bütün bu aşamalardan geçti. DVD, bildiğiniz gibi, 1990'ların ortalarında çıktı ve çok pahalı idi. Ama gördüğünüz gibi 1998'de 400 doların altına düştü ve 400 dolar bir psikolojik sınırdı. Ve yükselmeye başladı. Gördüğünüz gibi birim sayıları artmaya başladı, bu gizli dönüm noktası idi, yükseliş başladı.
Bir yıl sonra, bulunduğu nokta kritik kitle idi. Bu durumda, yüzde 20 genel olarak bir ev eşyası için iyi bir kritik kitle değeridir. Ve burada ilginç olan bir başka şeyin - ev sinema sistemlerinin - bununla beraber yükselişidir. Birden evinizde DVD sahibi oldunuz, yüksek kaliteli sayısal videonuz oldu, büyük ekran televizyon almak için bir nedeniniz oldu, Dolby 5.1 çevresel ses için bir nedeniniz oldu. Ve bunları birbirine bağlamak ve diğer eğlenceleri bunun içine katmak için bir nedeniniz oldu. Aynı zamanda ilginç olan bir nokta da, Netflix'in 1999 yılında kurulmuş olması. Reed Hastings burada. O anın önemli bir an olduğunu açık olarak görmüştü, bu bir dönüm noktasıydı, bununla ilgili olarak birşeyler yapabilirdi.
Bir sonraki aşama yerinden etme aşaması. Gördüğünüz gibi 2001 civarında VCR'ı yerinden etti. Ve dünya çapındaki etkilerini burada görüyorsunuz. Netflix haklıydı - video kiralama dükkanlarının yapamadığı şekilde Netflix modeli DVD üzerinden para kazanabilirdi. DVD'nin birçok özelliği yanında, küçük olması onu postaya koyup ucuz bir şekilde gönderebilmenizi sağladı. Bu bir üstünlük sağladı; bu herkese açıkça görünmeyen, teknolojinin yükselişinin bir sonucuydu.
Ve sonunda DVDler bedavaya yaklaşıyor. Apex adında, pek bilinmeyen bir Çin şirketi var, geçen yıllarda çok kez Amerika'da birinci DVD satıcısı oldu. Ortalama fiyatları, geçen sene, 48 dolardı. 30 dolar DVD için belki uydurma olan Wal-Mart izdihamını duymuşsunuzdur. Ama gerçekten ucuzluyorlar, ve bunun ilginç sonucuna bakın. Onlar ucuzladıkça, Sonyler gibi prestijli markalar pazar payı kaybediyor ve Apexler gibi bilinmeyenler bu payı kazanıyor. Sıradan eşya haline geliyorlar ve herşey sıfıra giderken olan budur. Dışarıda zor bir pazar var. (Gülüşmeler)
Bunlar teknolojiye bakmanın dört yolu; teknolojinin yaşam döngüsünün dört aşaması. Başka teknolojiler hakkında konuşmak istiyorum, sadece ilgilendiğimiz teknolojiler hakkında - ve bu bakış açısıyla, bu dört aşama, bu teknolojilerin gelişimlerinde hangi aşamada olduğunu söyleyebilir. Bunların en iyi 10 teknoloji olması gerekmiyor - bu aşamalardan birinde bulunan sadece örnek teknolojiler. Ama düşünüyorum ki, bu geçitlere, bu sınırlara yaklaşan teknolojiler hakkında düşünmek ilginç.
Örneğin gen sıralamayla başlayalım. Bildiğiniz gibi, gen sıralama - büyük ölçüde bilgisayarda yapılan bir şey - ve fiyatı Moore Yasası-vari bir şekilde düşüyor. Şimdi şu mümkün olacak, ve eğer Craig Venter bugün burada olsaydı, bunun hakkında size birşeyler söyleyebilirdi - bu yılın sonunda 40 milyon dolara insan genomunu sıralamak mümkün olacak. Sadece birkaç yıl önce milyarlar ediyordu. Bildiğiniz gibi, yaratılışın araçlarını elde etme becerimiz git gide artıyor.
Aynı zamanda ilginç olan bir başka şey de, keşfettiğimiz genlerin sayısının hızlı bir şekilde yükseliyor olması. Bu genlerin her birinin hastalık teşhisine yardımcı olma olasılığı var. Bir gün gelecek eğer öğrenmek istiyorsanız, yüzlerce testi, çok ucuza yapabileceksiniz. Kendi mozayiğiniz hakkında bilgi sahibi olabileceksiniz.
İşte burada kritik fiyata ulaşmakta olan bir başka teknoloji var. Anti-HIV ilaç bileşikleri ve karışımları üzerinde genetik ilaçların etkisi üzerine DSÖ (WHO) tarafından etkileyici bir çalışma yapıldı. Ocak 2000'de, fiyatı 10000 dolardı veya gün başına 27 dolar. İlk olarak Brezilya'da ve diğer bazı yerlerde, genetik işin içine girdi ve fiyata olan etkisi dramatik oldu. Bugün gün başına 50 sentten daha ucuz. Ve ilginç olan, eğer fiyat esnekliğine bakarsanız, bu ikisi arasındaki bağlantıya bakarsanız, anti-HIVler düştükçe, tedavi edebildiğiniz insan sayısı da hızla artmakta. Ve Clinton Vakfı ile DSÖ 2005 gibi - iki milyonu sahara altı Afrika'da olmak üzere - dünya çapında üç milyon insanı tedavi edebileceğini düşünüyor. Ve düşen ilaç fiyatlarının buna etkisi çok fazla.
Linux diğer bir iyi örnek. Şimdi kritik kitleye geçmiş bulunuyoruz. Bu teknolojiler artık kritik kitleleri vuran teknolojiler. Buraya bakarsanız, kırmızı olarak görünen Linux ve yüzde 20'yi buldu. İlginç olanı, daha önce başkalarını geçti, ama bu kadar önemli olmayan rakiplerdi. Önem arzedecek olan nokta mavi ile gösterilen çizgi. Ama bu çizgilerin gidişatını görüyorsunuz. Gördüğünüz gibi yüzde 20'de ve artık ciddiye alınıyor. Artık sadece inekler için değil. Bu, düşünüyorum ki, Redmond'taki insanların gecenin bir yarısı kalkıp düşündükleri şey. (Gülüşmeler)
Çevremizde gördüğümüz bir başka teknoloji de hibrid arabalar. Birinizin Prius 2004'ü var mıdır bilmiyorum, ama onlar harika. Ve eğer buradaki trendlere bakarsanız, 2008 gibi - ve bunun çılgın bir öngörü olduğunu düşünmüyorum - otomotiv satışlarının yüzde ikisi bunlar olacak. Yüzde iki yüzde 20 değil tabi, ama yavaş hareket eden araba endüstrisinde bu rakam büyük; geliyor. Yüzde ikide onları heryerde yollarda görmeye başlarsınız.
Ve hibridlerin yükselişi ile ilgili olarak ilginç olan araba endüstrisine elektrik motorlarını tanıtmış olmanız. Bu, 100 yıl içinde, araba teknolojisinde görülen ilk büyük değişim. Bir kere elektrik motorunuz olduğunda, istediğiniz herşeyi yapabilirsiniz: arabanın yapısını istediğiniz gibi değiştirebilirsiniz. fren yaparken şarj etme, kabloyla sürme, değiştirilebilir gövde parçaları gibi şeylere sahip olabilirsiniz - hibridle başlayan ufak bir değişiklik bu, ama tamamen yeni bir araba çağına sebep olabilir.
IP üzerinden ses (VoIP) hakkında birşeyler duymuş olabileceğiniz bir konu. Bu da diğerleri gibi yokluktan gelen bir şey, şu anda kullanmak biraz zor. Skype adında, Kazaa'nın kurucuları tarafından kurulmuş olan bir şirket var. Sayılara bakın. Geçen yıl ağustosta açıldılar; şimdiden neredeyse dört milyon kayıtlı kullanıcıları var - bu kritik kitle. Ve taşıyıcı şirket tarafında olan da aynı şey. IP'nin bazı geleneksel telekom standartlarından öne çıktığını görüyorsunuz. Bu bir kıvılcım noktası - eğer Malcolm buradaysa beni affetsin - ve ekonomiyi değiştirecek, ve hızı, endüstrideki oyuncuları; Buradaki gibi görünecek.
Ve sonunda bedava. Bedava gerçekten ilginç bir şey. Bedava sayısal olan birşeyle birlikte geliyor, çünkü yeniden üretme maliyetleri neredeyse sıfır. IP ile geliyor, çünkü o bu kadar verimli bir protokol. Fiber-optikle birlikte geliyor, çünkü orada bu kadar çok bantgenişliği var. Bedava, biliyorsunuz, Silikon Vadisinin dünyaya bir hediyesi. O ekonomik bir kuvvet, o teknik bir kuvvet. O, doğru kullanılmadığında deflasyona neden olan bir kuvvet. O kıtlığa karşılık bolluk. Bedava muhtemelen en ilginç şey.
Ve burada sabit diskte saklayabileceğiniz şarkı sayısını görüyorsunuz. Tahmin edeceğiniz gibi bunlar filmlerin sayısı da olabilirdi, ama önemli olan yapılmış olan her şarkının 2008'de 400 dolar değerinde bir sabit diskte saklanabileceği. Bu, şarkıların fiziksel boyutunu ortadan kaldırıyor. Ve sayıları gördünüz. Demek istediğim, biliyorsunuz, müzik endüstrisi gözümüzün önünde eriyor ve Hollywood da endişeli. Daha önce hiç karşılaşmadıkları bir güçle karşı karşıyalar. Ve verdikleri cevap zalimce, ve onları bundan kurtaracak olan cevap değil.
Ve son olarak, size bedavanın son bir örneğini vereceğim - belki de en güçlüsünü. Fiber optikten bahsetmiştim: bunların bolluğu eşyaları bedava yapıyor. Bu, Hindistan'ı aramanın dakika bazında fiyatı. Ve ilginç olan bu fiyat dakika başına iki dolardan fazlayken sadece 1990 yılıydı. Hindistan hala bizimki gibi düzenlenmiş bir telefon sistemine sahip. Bu şaşırtıcı derecede yenilikdışı idi, yavaş hareket ediyordu, ama bir anda ortalık fiber ile doldu, tutamazdınız, ve bakın fiyatlar nasıl çabuk düştü. Birçok durumda dakika başına yedi sent.
Ve Hindistan'la ucuz telefon görüşmesinin sonucu olarak, bedava konuşmanın sonucu olarak, kızgın programcı, dış kaynak kullanımı. Küreselleşmenin, muhtemelen en dramatik değişimlerinden biri, ve bugün dünyamızda gördüğümüz en güçlü ekonomik araçlardan biri. Hindistan'ın gücü, ve Çin'in, ve bizim pazarlarımızla iletişim kurabilen ve bizim şirketlerimizle çalışabilen diğer herhangi bir ülkenin - çünkü iletişim bedava - gücü hissedilmeye başlandı. Ve düşünüyorum ki bu muhtemelen bugün gördüğümüz en önemli teknoloji trendlerinden biri. Teşekkür ederim.