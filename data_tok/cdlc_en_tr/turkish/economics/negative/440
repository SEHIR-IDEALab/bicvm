Neslin	tükenmesi	,	ölümün	farklı	bir	şekli	.	Daha	fazlası	.	1914	yılına	kadar	bunu	pek	fark	edemedik	,	Martha	adında	nesli	tükenmiş	dişi	bir	göçmen	güvercin	Cincinnati	hayvanat	bahçesinde	ölene	dek	.	Bu	tür	,	Kuzey	Amerika'da	6	milyon	yıldır	yaşayan	dünyada	oldukça	bol	olan	bir	türdü	.	Birden	,	hiçbir	şekilde	bulunmaz	oldu	.	Bir	mil	genişliğinde	ve	400	mil	uzunluğundaki	sürüleri	tepemizdeki	güneşi	karartırdı	.	Aldo	Leopold	bunun	biyolojik	bir	kasırga	,	bir	tüylü	fırtına	olduğunu	söyler	.	Ve	gerçekten	de	bu	tür	doğudaki	tüm	yaprak	döken	ormanları	zenginleştiren	anahtar	bir	tür	oldu	,	Mississippi’den	Atlantik’e	,	Kanada'dan	Körfez	Akıntısı'na	kadar	.	Fakat	yalnızca	birkaç	on	yıl	içinde	sayıları	beş	milyardan	sıfıra	düştü	.	Ne	mi	oldu	?	Ticari	avcılık	oldu	.	Ton	başına	satılan	etleri	için	avlandılar	ve	bunu	yapmak	oldukça	kolaydı	,	çünkü	bu	koca	sürüler	yere	indiklerinde	oldukça	yoğun	oldukları	için	yüzlerce	avcı	ve	tuzakçı	birden	ortaya	çıkıp	bu	kuşların	on	binlercesini	katledebilirdi	.	Amerika'daki	en	ucuz	protein	kaynağı	bu	kuşlardı	.	Yüzyılın	sonuna	kadar	,	müze	numune	çekmecelerindeki	bu	güzel	postlarından	başka	hiçbir	şey	kalmamıştı	.	Hikâyenin	bir	de	diğer	yönü	var	.	Bu	olay	insanların	,	aynı	şeyin	Amerikan	bizonlarının	başına	gelmek	üzere	olduğunu	fark	etmesini	sağladı	ve	bu	kuşlar	bufaloları	kurtarmış	oldu	.	Fakat	birçok	diğer	hayvan	kurtarılamadı	.	Carolina	papağanları	her	yerde	evlerin	arka	bahçelerini	renklendirirdi	.	Tüyleri	için	tükenene	kadar	avlandılar	.	Doğu	yakasında	insanların	sevdiği	Step	Tavuğu	isimli	bir	kuş	vardı	.	Çok	seviliyordu	.	Korumaya	çalıştılar	,	fakat	yine	de	tükendi	.	Bir	yerel	gazete	,	``	Hayatta	kalan	yok	,	bir	gelecek	yok	,	bu	biçimde	yeniden	hayata	dönecek	bir	canlı	yok	.	''	diyecekti	.	Bu	olaylardan	duyulan	derin	bir	trajedi	var	ve	insanların	çok	sevdiği	birçok	kuşun	başına	aynı	şey	geldi	.	Birçok	memelinin	de	.	Bir	diğer	önemli	tür	de	ünlü	bir	hayvan	olan	Avrupa	yaban	öküzleri	.	Yakınlarda	onlarla	ilgili	bir	film	yaptılar	.	Yaban	öküzleri	bizona	benzerdi	.	Bu	hayvanlar	,	İspanya'dan	Kore'ye	kadar	bütün	Avrupa	ve	Asya	ormanlarının	çayırlık	kalmasını	sağlayan	hayvanlardı	.	Bu	hayvanların	kayıtları	Lascaux	mağara	resimlerine	dek	gider	.	Soyların	tükenişi	hâlen	devam	ediyor	.	İspanya'da	Bucardo	denilen	bir	yaban	keçisi	vardır	.	2000	yılında	soyları	tükendi	.	Avusturalya'nın	güneyinde	,	Tazmanya'da	Tazmanya	kaplanı	denilen	,	Thylacine	isminde	bir	keseli	kurt	olan	fevkalade	bir	hayvan	vardır	.	Hayvanat	bahçelerinde	ölmek	üzere	kalan	birkaçı	dışında	hepsi	avlandı	.	Kısa	bir	görüntüleri	var	.	(	Video	)	Keder	,	kızgınlık	,	matem	.	Yas	tutmayın	,	organize	olun	.	Müze	örneklerindeki	DNA'yı	kullanarak	belki	200	bin	yaşındaki	fosilleri	,	türleri	geri	getirebilmek	için	kullanabilseydiniz	ne	yapardınız	?	Nereden	başlardınız	?	Böyle	bir	biyoteknolojinin	gerçekten	olup	olmadığını	öğrenerek	başlardınız	.	Ben	,	DNA	Direct	isimli	bir	biyoteknoloji	şirketi	yöneten	eşim	Ryan	Phelan	ile	ve	onun	aracılığıyla	bir	meslektaşı	,	kendisi	de	göçmen	güvercinlere	saplantılı	olan	ve	üzerinde	çalıştığı	metotların	bunu	hakikaten	yapabileceğine	inanan	genetik	mühendisi	George	Church	ile	başladım	.	Böylece	,	o	ve	Ryan	Harvard'daki	Wyss	Enstitüsü'nde	,	göçmen	güvercin	uzmanlarını	,	koruma	kuşbilimcilerini	,	biyoetikçileri	bir	araya	getiren	bir	toplantı	düzenlediler	ve	şanslıyız	ki	göçmen	kuş	DNA'sı	Beth	Shapiro	isimli	bir	moleküler	biyolog	tarafından	halihazırda	çıkarılmıştı	.	Tek	ihtiyacı	Smithsonian'daki	numunelerin	ayaklarından	küçük	bir	doku	örneğiydi	,	çünkü	oradan	eski	DNA	örneğine	ulaşılabilir	.	Bu	DNA	kötü	bir	şekilde	parçalanmış	halde	olmasına	rağmen	,	bugün	iyi	tekniklerle	bütün	genom	yeniden	bir	araya	getirilebilir	.	Sonraki	soru	şu	,	bu	genom	ile	bütün	kuş	tekrar	bir	araya	getirilebilir	mi	?	George	Church	getirilebileceğini	düşünüyor	.	Kitabı	Yeniden	Doğuş'ta	,	ki	öneririm	,	soyu	tükenmiş	türlerin	yeniden	canlandırılmasının	bilimi	üzerine	bir	bölüm	var	ve	Church'ün	Çoklu	Otomatik	Genom	Mühendisliği	isimli	bir	makinesi	var	.	Bir	tür	evrim	makinesi	gibi	.	Hücre	seviyesinde	yazdığınız	genlerin	kombinasyonlarını	deniyorsunuz	ve	sonra	devredeki	organlarda	deniyorsunuz	ve	başarılı	olanları	canlı	organizmalar	üzerinde	deniyorsunuz	.	Çalışıyor	.	Bu	işlemin	keskinliği	,	George'un	ünlü	okunamaz	slaytlarından	biri	,	gösteriyor	ki	bireysel	baz	çifti	seviyesinde	bir	keskinlik	söz	konusu	.	Göçmen	güvencinlerin	genomunda	1,3	milyar	baz	çifti	mevcut	.	Bir	geni	,	o	genin	farklı	bir	varyantıyla	değiştirme	olanağına	sahip	oluyoruz	.	Buna	alel	gen	deniyor	.	Normal	hibritleşmede	olan	da	zaten	budur	.	Yani	bizim	yaptığımız	soyu	tükenmiş	türün	genlerini	yapay	bir	şekilde	türün	yaşayan	en	yakın	akrabasının	genleriyle	hibritleştirmek	.	Bu	süreçte	George	,	teknolojisinin	,	sentetik	biyoloji	teknolojisinin	,	günümüzde	Moore	Kanunu'nun	dört	katı	bir	hızda	ilerlediğine	dikkat	çekiyor	.	2005'ten	beri	böyle	ve	böyle	devam	edecek	gibi	görünüyor	.	Göçmen	güvercinlerin	yaşayan	en	yakın	akrabası	bant	kuyruklu	güvercin	.	Bol	sayıdalar	.	Çevrede	biraz	varlar	.	Genetik	olarak	bant	kuyruklu	güvercin	zaten	büyük	oranda	yaşayan	bir	göçmen	güvercin	.	Sadece	birkaç	parçası	bant	kuyruklu	güvercin	.	Bu	parçaları	göçmen	güvercin	parçalarıyla	değiştirirsek	,	soyu	tükenmiş	türü	yeniden	size	öterken	buluyorsunuz	.	Ancak	,	daha	yapılacak	iş	var	.	Tam	olarak	hangi	genlerin	mühim	olduğu	bulunmalı	.	Bant	kuyruklu	güvercinde	kısa	kuyruk	için	,	göçmen	güvercinde	uzun	kuyruk	için	genler	var	ve	kırmızı	göz	,	şeftali	rengi	göğüs	,	sürüleşme	ve	diğerleri	için	de	böyle	.	Hepsini	toplayınca	,	sonuç	mükemmel	olmuyor	.	Fakat	yeterince	mükemmel	sayılır	,	çünkü	zaten	doğanın	kendisi	de	mükemmel	değil	.	Boston'daki	bu	toplantı	üç	şeye	yol	açtı	.	Öncelikle	,	Ryan	ve	ben	Dirilt	ve	Yenile	isimli	kâr	amacı	gütmeyen	,	genel	olarak	soy	diriltmeyi	destekleyen	,	bunu	sorumlu	bir	şekilde	yapmak	isteyen	bir	organizasyon	kurduk	ve	göçmen	kuşlarla	işe	başlayacaktık	.	Bir	diğer	direkt	sonuç	,	14	yaşından	beri	göçmen	güvercinlere	saplantılı	olan	Ben	Novak	isimli	genç	bir	yüksek	lisans	öğrencisiydi	,	eski	DNA	ile	çalışmayı	öğrenmişti	ve	tek	başına	,	ailesi	ve	arkadaşlarından	aldığı	paralarla	göçmen	güvercinlerin	genlerini	sıralamıştı	.	Onu	tam	zamanlı	işe	aldık	.	Geçen	yıl	Smithsonian'da	çektiğim	bu	fotoğrafında	Martha'ya	,	yaşamış	son	göçmen	kuşa	bakmakta	.	Eğer	başarılı	olursa	,	Martha	son	olmayacak	.	Boston	toplantısının	üçüncü	sonucu	,	dünyanın	her	yanında	soyların	yeniden	doğuşu	üzerine	farklı	şekillerde	çalışan	bilim	adamlarının	olduğunu	,	fakat	birbirleriyle	hiç	çalışmadıklarını	fark	etmek	oldu	.	Ve	National	Geographic	konuyla	ilgilenmişti	,	çünkü	National	Geographic'in	geçen	yüzyılda	keşiflerin	yalnızca	bir	şeyleri	bulmak	olduğu	,	bu	yüzyılda	ise	bir	şeyleri	yapmak	olduğu	üzerine	bir	teorisi	var	.	Soyların	yeniden	canlandırılması	bu	kategoriye	giriyor	.	Bu	yüzden	,	bu	toplantıyı	düzenleyip	finanse	ettiler	.	Ve	35	bilim	adamı	,	koruma	biyologları	ve	moleküler	biyologlar	birlikte	çalışabilecekleri	bir	şey	var	mı	diye	görmek	için	bir	araya	geldiler	.	Bu	koruma	biyologlarının	bazıları	oldukça	radikal	.	Bunlardan	üçü	yalnızca	eski	türleri	yeniden	yaratmakla	kalmayıp	,	kuzey	Sibirya	,	Hollanda	ve	Hawaii'de	eski	ekosistemleri	de	yeniden	canlandırıyorlardı	.	Hollanda'dan	Henri	,	Flemenkçe	soyadını	telaffuz	etmeyi	denemeyeceğim	,	yaban	öküzleri	üzerine	çalışıyor	.	Yaban	öküzleri	bütün	evcil	sığırların	atasıdır	,	dolayısıyla	genleri	yaşamakta	,	sadece	eşit	dağılmamış	durumda	.	Yapmaya	çalıştıkları	şey	,	yukarıdaki	Maremmana	primitivo	gibi	ilkel	,	sert	görünümlü	yedi	cins	üzerinde	çalışarak	zamanla	,	seçici	geriye	doğru	çiftleştirmeyle	yaban	öküzlerini	yeniden	dünyaya	getirmek	.	Yeniden	yabanlaştırma	Kore'de	Amerika'dan	daha	hızlı	ilerliyor	ve	plan	da	,	Avrupa'nın	her	yanındaki	bu	yabanlaştırılmış	alanları	eski	işlerini	yapmaları	için	yaban	öküzlerine	tanıştırmak	,	eski	ekolojik	rolü	olan	bir	bakıma	çorak	,	kapalı	ormanı	temizlemek	için	ve	böylece	orada	biyolojik	çeşitliliğe	sahip	çayırlar	olacaktır	.	Bir	diğer	şaşırtıcı	hikâye	de	,	Alberto	Fernández-Arias'dan	geldi	.	Alberto	,	İspanya'da	Bucardo	keçileri	üzerine	çalışmıştı	.	Son	Bucardo	,	Celia	isimli	bir	dişiydi	,	hâlâ	yaşıyordu	,	sonra	onu	yakaladılar	,	kulağından	küçük	bir	doku	örneği	aldılar	,	dokuyu	dondurarak	sıvı	azot	içerisinde	sakladılar	,	keçiyi	yeniden	yabana	saldılar	,	fakat	birkaç	ay	sonra	,	düşmüş	bir	ağacın	altında	ölü	bulundu	.	O	kulaktan	DNA'sını	çıkardılar	,	klonlanmış	yumurtasını	bir	keçiye	naklettiler	,	keçi	hamile	kaldı	ve	yaşayan	bebek	bir	Bucardo	doğdu	.	Bu	,	tarihteki	ilk	yeniden	canlandırma	oldu	.	(	Alkış	)	Fakat	yaşamı	kısa	oldu	.	Bazen	türlerarası	klonlarda	solunum	problemleri	ortaya	çıkıyor	.	Buradakinin	kusurlu	bir	ciğeri	vardı	ve	10	dakika	içerisinde	öldü	.	Fakat	Alberto	klonlamanın	o	günden	bu	yana	geliştiğine	emindi	ve	bu	olay	ilerleyecek	ve	sonunda	kuzey	İspanya'nın	dağlarında	yeniden	Bucardo	toplulukları	olacak	.	Hücresel	saklamanın	öncüsü	Oliver	Ryder	oldu	.	San	Diego	hayvanat	bahçesindeki	,	onun	donmuş	hayvanat	bahçesinde	son	35	yıl	içerisinde	1.000'den	fazla	türden	doku	örnekleri	toplandı	.	O	kadar	soğuklukta	donmuşken	,	eksi	196	santigrat	derecede	,	hücreler	ve	DNA	bozulmadan	duruyor	.	Bunlar	yaşayabilecek	hücreler	,	yani	Gelişmiş	Hücre	Teknolojisi	(	Advanced	Cell	Tehnology	)	'nden	Bob	Lanza	isimli	biri	soyu	tehlike	altındaki	Javan	boğasından	bir	doku	örneği	alıp	bir	ineğe	yerleştirdi	,	inek	hamile	kaldı	ve	canlı	,	sağlıklı	bir	Javan	boğası	doğdu	,	hâlâ	sağlıklı	ve	canlıdır	.	Bob	Lanza	için	en	önemlisi	,	artık	herhangi	bir	hücreyi	alıp	uyarılmış	pluripotent	kök	hücrelerle	sperm	ve	yumurta	gibi	eşey	hücrelerine	dönüştürebilme	kabiliyetinin	olmasıdır	.	İskoçya'daki	Roslin	Enstitüsü'nde	bilim	adamı	olan	Mike	McGrew'e	bakalım	,	Mike	da	kuşlarla	mucizeler	gerçekleştiriyor	.	Mesela	,	bir	şahin	deri	hücresini	,	fibroblastını	alıp	uyarılmış	pluripotent	kök	hücrelere	dönüştürüyor	.	Hücre	öylesine	ham	ki	,	eşey	hücresine	dönüşebiliyor	.	Eşey	hücresini	bir	tavuk	yumurtası	embriyosuna	yerleştirdiği	bir	yöntemi	var	ve	böylece	tavuk	,	basitçe	bir	şahinin	yumurtalıklarına	sahip	oluyor	.	Bunlardan	bir	erkek	ve	bir	dişi	alındığında	yavruları	şahin	oluyor	.	(	Gülme	)	Biraz	değiştirilmiş	tavuklardan	çıkan	gerçek	şahinler	.	Ben	Novak	toplantıdaki	en	genç	bilim	adamıydı	.	Bütün	bunların	nasıl	bir	araya	getirilebileceğini	gösteren	oydu	.	Olaylar	zinciri	şöyle	:	Bant	kuyruklu	güvercin	ile	göçmen	güvercinin	genlerini	bir	araya	getiriyor	,	George	Church'un	tekniklerini	kullanarak	göçmen	güvercin	DNA'sı	elde	ediyor	,	Robert	Lanza	ve	Michael	McGrew'ün	tekniklerini	kullanarak	bu	DNA'yı	tavuk	eşey	bezlerine	aktarıp	o	eşey	bezlerinden	göçmen	güvercin	yumurtaları	,	yavruları	elde	ediyor	ve	sonuç	olarak	bir	göçmen	güvercin	populasyonu	elde	ediyorsunuz	.	Akla	şu	soru	geliyor	,	yavrulara	göçmen	güvercin	olmayı	öğretecek	göçmen	güvercin	ebeveynleri	olmayacak	.	Bu	konuda	ne	yapacaksınız	?	Görünüşe	göre	,	kuşların	davranışı	oldukça	genetik	,	yani	çoğu	zaten	DNA'larında	,	fakat	buna	destek	olmak	için	,	Ben'in	fikri	haber	güvercinlerini	kullanmak	,	genç	göçmen	güvercinlere	sürü	olmayı	,	eski	yuvalarına	geri	dönüş	yolunu	bulmayı	ve	beslenme	noktalarını	bulmayı	öğretmek	için	.	Bazı	muhafazakârlar	var	,	Stanley	Temple	gibi	oldukça	ünlü	muhafazakârlar	,	kendisi	koruma	biyologlarının	kurucularındandır	ve	Kırmızı	Liste'yi	yapan	,	IUCN'den	Kate	Jones	.	Bütün	bunlardan	dolayı	heyecanlılar	,	fakat	hâlâ	yaşamakta	olan	,	soyu	tehlike	altındaki	türleri	koruma	noktasında	bu	yapılanların	bütün	bu	koruma	çabalarını	tehlikeye	atacağından	endişe	duyuyorlar	.	Tehlike	altındaki	bu	türleri	korumak	için	çalışmak	istiyorsunuz	.	Asya'daki	fildişi	marketini	azaltmak	için	çalışmak	istiyorsunuz	,	yılda	25.000	fili	kaybetmemek	için	.	Fakat	aynı	zamanda	,	koruma	biyologları	farketti	ki	,	bu	kötü	haberler	insanları	uğraşmaktan	soğutuyor	.	Ve	Kırmızı	Liste	tehlike	altındaki	ve	kritik	tehlikedeki	türleri	takip	edebilmek	için	oldukça	önemli	.	Fakat	şimdi	Yeşil	Liste	adını	verdikleri	bir	liste	yapmak	üzereler	ve	Yeşil	Liste	şimdi	iyi	durumda	olan	,	şükür	ki	,	Kel	kartal	gibi	eskiden	tehlike	altında	olup	herkesin	çabasıyla	şimdi	çok	daha	iyi	durumdaki	türleri	ve	dünyada	çok	çok	iyi	idare	edilen	,	korunan	alanları	listeliyor	.	Yani	kısaca	,	güzel	haberler	üzerine	çalışmayı	öğreniyorlar	.	Ve	yeniden	canlandırılan	soyu	tükenmiş	hayvanları	da	üzerine	çalışabilecekleri	bu	tür	bir	güzel	haber	olarak	görüyorlar	.	İşte	birkaç	ilgili	örnek	.	Kontrollü	çiftleştirme	bu	türleri	geri	getirmenin	büyük	bir	bölümünü	oluşturacak	.	Kalifornia	kondorunun	sayısı	1987'de	22	kuşa	düşmüştü	.	Herkes	tükeneceklerini	düşündü	.	San	Diego	hayvanat	bahçesindeki	kontrollü	çiftleştirme	sayesinde	,	artık	onlardan	405	tane	var	,	bunlardan	226'sı	vahşi	doğada	.	Bu	teknoloji	soyları	tükenmiş	hayvanlar	üzerinde	de	kullanılacak	.	Bir	diğer	başarı	hikâyesi	de	,	Orta	Afrika'daki	dağ	gorilleri	.	1981'de	,	Dian	Fossey	soylarının	tükeneceğinden	emindi	.	Sadece	254'ü	hayattaydı	.	Şimdi	ise	880	.	Sayıları	her	yıl	yüzde	üç	oranında	artıyor	.	Bunun	ardındaki	sır	,	dâhiyane	bir	ekoturizm	programına	sahip	olmaları	.	Bu	fotoğraf	Ryan	tarafından	geçen	ay	bir	iPhone	ile	çekildi	.	İşte	vahşi	goriller	ziyaretçiler	konusunda	böyle	rahatlar	.	Bir	diğer	ilginç	proje	de	,	yardıma	ihtiyacı	olmasına	rağmen	,	kuzeyli	beyaz	gergedanlar	.	Üreyecek	bir	çift	kalmadı	.	Fakat	donmuş	hayvanat	bahçesinde	bu	hayvanlar	için	geniş	bir	DNA	çeşitliliği	mevcut	.	Biraz	klonlamayla	,	bu	hayvanları	yeniden	kazanabiliriz	.	Peki	bundan	sonra	ne	olacak	?	Şimdiye	kadar	özel	toplantılar	yaptık	.	Bence	artık	bu	konunun	halka	açılmasının	zamanıdır	.	İnsanlar	bu	konuda	ne	düşünüyor	?	Mesela	,	soyu	tükenmiş	türleri	geri	kazanmak	istiyor	musunuz	?	Soyu	tükenmiş	hayvanları	geri	istiyor	musunuz	?	(	Alkış	)	Tinker	Bell	kanatlarını	çırparak	gelecek	.	Bu	,	Tinker	Bell'e	göre	bir	an	,	insanları	bu	konuda	coşkulu	kılan	nedir	?	Ne	konuda	kaygı	duyuyorlar	?	Aynı	zamanda	,	göçmen	güvercin	konusuyla	da	ilgilenmeye	devam	edeceğiz	.	Ben	Novak	,	şu	anda	konuştuğumuz	sırada	,	Beth	Shapiro'nun	UC	Santa	Cruz'daki	grubuna	katılmakta	.	Göçmen	güvercin	ve	bant	kuyruklu	güvercin	genomları	üzerine	çalışacaklar	.	Bu	veriler	olgunlaştıkça	George	Church'e	gönderecekler	ve	o	da	mucizesini	gerçekleştirerek	bunlardan	göçmen	güvercin	DNA'sı	çıkaracak	.	Bob	Lanza	ve	Mike	McGrew'den	,	bu	genleri	tavuklara	yerleştirilebilecek	yumurta	hücrelerine	nakletmek	ve	bant	kuyruklu	güvercin	ebeveynleri	tarafından	yetiştirilebilecek	göçmen	güvercin	yavruları	elde	etmek	için	yardım	alacağız	ve	bunun	da	sonrasında	,	artık	göçmen	kuşlar	belki	önümüzdeki	altı	milyon	yıl	varlıklarını	sürdürecekler	.	Maliyetler	düştükçe	,	aynısını	yapabileceksiniz	,	Carolina	papağanları	için	,	büyük	penguen	için	,	step	tavuğu	için	,	fildişi	gagalı	ağaçkakan	için	,	Eskimo	çulluğu	için	,	Karayip	keşiş	foku	için	,	tüylü	mamut	için	.	Çünkü	gerçek	şu	ki	,	insanlar	son	10.000	yılda	doğada	devasa	bir	delik	açtılar	.	Artık	bu	hasarın	bir	kısmını	tamir	etme	şansına	ve	belki	de	ahlaki	yükümlülüğüne	sahibiz	.	Bunu	çoğunlukla	,	vahşi	alanları	ve	tehlikedeki	türlerin	populasyonlarını	genişleterek	ve	koruyarak	yapacağız	.	Fakat	tamamen	yok	ettiğimiz	bazı	türleri	,	onları	özleyen	bir	dünyaya	geri	getirmeyi	de	düşünebiliriz	.	Teşekkürler	.	(	Alkış	)	Chris	Anderson	:	Teşekkürler	.	Bir	sorum	var	.	Bu	duygusal	bir	konu	.	Bazı	insanlar	ayakta	.	Belki	de	,	bazı	insanlar	da	oralarda	oturmakta	ve	bu	konuda	bir	nevi	ıstıraplı	sorular	sormakta	,	yani	,	dur	,	dur	,	dur	,	dur	,	dur	,	dur	bir	dakika	,	insanoğlunun	doğaya	bu	şekilde	müdahale	etmesinde	yanlış	olan	bir	şeyler	var	.	İstenmeyen	sonuçlar	doğacaktır	.	Belki	de	içinde	kim	bilir	neyin	olduğu	bir	çeşit	Pandora'nın	Kutusu'nu	açacaksınız	.	Haklılık	payları	var	mı	?	Stewart	Brand	:	Biz	zaten	bu	hayvanların	soylarının	tükenmesine	yol	açarak	doğaya	büyük	bir	müdahale	etmiş	olduk	ve	bunlardan	birçoğu	önemli	türlerdi	ve	onların	yok	olmasına	göz	yumarak	bütün	ekosistemi	değiştirmiş	olduk	.	Bazı	hatların	kayması	gibi	bir	problem	olabilir	,	yani	bu	hayvanlar	geri	döndüğünde	,	halihazırda	var	olan	,	insanların	bildiği	ve	sevdiği	bazı	kuşların	yerine	geçebilirler	.	Bence	bu	,	yaptığımızın	doğal	bir	sonucu	.	Bu	uzun	ve	yavaş	bir	süreç-	sevdiğim	bir	özelliği	de	bunun	kuşaklar	boyu	olması	.	Tüylü	mamutları	geri	kazanacağız	.	CA	:	Hem	bu	konuşmanın	,	hem	de	bu	konudaki	potansiyelin	oldukça	heyecan	verici	olduğunu	düşünüyorum	.	Sunumunuz	için	çok	teşekkürler	.	SB	:	Teşekkürler	.	CA	:	Teşekkürler	.	(	Alkış	)