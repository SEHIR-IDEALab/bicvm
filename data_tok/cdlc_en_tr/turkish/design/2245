Zach Kaplan: Keith ve ben bir araştırma ekibinin başındayız. Beklenmedik özellikleri olan madde ve teknolojiler araştırıyoruz. Son üç yılda 200'ün üzerinde bu tür şeyler bulduk, böylece geri dönüp bunlardan TED için şaşırtıcı olabileceğini düşündüğümüz altı tanesini seçtik. Bu altı taneden bizim bahsedeceklerimizden ilki tuttuğunuz siyah zarfın içinde. GelTech adlı bir Japon şirketinden geliyor. Hadi durmayın, açın
Şimdi iki parçayı birbirinden ayırdığınızdan emin olun. Beklenmedik olan yanı yumuşak ama aynı zamanda kuvvetli bir mıknatıs olması. Zach ve ben her zaman bunun gibi beklenmedik şeyleri gözlemlerken büyülenmişizdir. Neden böyle olduğu konusunda uzun süre düşündük ve ancak çok yakın bir zamanda farkına vardık: Ne zaman beklenmedik bir şey görsek, nesnelerin işleyişleri konusundaki anlayışımızı değiştiriyor. İlk defa bu jel mıknatısı gördüğünüz gibi, eğer bütün mıknatısların sert olması gerektiğini düşünüyorsanız, o zaman bunu görmeniz sizi şaşırttı ve mıknatısların çalışabilme şeklini anlayışınızı değiştirdi.
ZK: Beklenmedik özelliklerin ne olduklarını anlamak önemli. Ama gerçekten bunu mümkün kılan Dünyada nasıl uygulanabileceği hakkında düşünmeye yardımcı olduğunu gördük. İlk fikir dolaplar üzerinde kullanmak. Eğer dolapların kenarlarını jel malzemeyle kaplarsak, dolap kapandığı zaman gürültü çıkarmayacaktır, ve ek olarak, mıknatıslar dolapların kapalı kalmasını sağlayacaktır. Aynı malzemeyi spor ayakkabılarınızın altına koyduğunuzu hayal edin. bildiğiniz gibi, bu şekilde nalbura gidip gardrop kapınızın arkasına asılabilecek metal levhalar alabilir ve raf kullanmak yerine ayakkabılarınızı metal levhalara tutturabilirsiniz. Bu fikri çok sevdim. (Kahkahalar) Eğer evime gelir ve dolabımı görürseniz, eminim neden olduğunu anlarsınız. Tam bir dağınıklık.
KS: Beklenmedik özellikler görmek ve sonrasında beklenmedik bir kaç uygulama görmek, neden anlamlı olduğunu ve potensiyelini görmenizi sağlıyor. ama şunun farkına vardık fikirlerimizi sunma şeklimiz, büyük fark yaratıyor.
ZK: Bundan altı ay önce ben ve Keith Los Angeles'da ki Starbucks'da Roman Coppola ile birlikte kahve içiyorduk. Şirketi,The Directors Bureau'da çoğunlukla klipler ve reklamlar üzerinde çalışıyor. Fakat biz konuştukça Roman bize bir yandan da buluşlar yaptığını söyledi. ve biz de ona şu anda elinizde tuttuğunuz aynı jel mıknatısı gösteriyorduk ve aynı fikirleri kendisiyle paylaşıyorduk. Roman'nın yüzündeki ifadeden ne kadar heyecanlandığı görülüyordu hemen dosyasını çıkarttı. dosyayı açmasıyla Keith ve ben içene baktık ve bize üzerinde çalıştığı tasarımları gösterdi. bu şeyler onu çok heyecanlandırdı. Biz tüm bu tasarımlara bakarken, bu adam başarılı dedik, çünkü, tasarımları sunma yaklaşımı bizimkinden tamamen farklıydı. Ürün sanki şu anda satılıyormuş gibi size pazarlıyordu. arabayla havaalanına geri dönerken, nasıl bu kadar başarılıydı? diye düşündük. düşündükçe anladık deneyimlerle ilgili tüm detayları sanki TV' de izlemiş gibi anlamanızı sağlıyor. Biz de TED için en gözde fikrimiz olan jel mıknatıs için Directors Bureau'da Roman ve ekibiyle geleceğin ürününe bir reklam hazırlamaya başladık.
(Video): Hıza ihtiyacınız mı var? Inventables Water Adventures, size meydan okuyor. Kendinizi manyetik olarak havalanan bır kayağın üzerinde kaydıraktan aşağı bırakabilir misiniz? o kadar uzun, o kadar hızlı ki sonuna geldiğinizde frenlere ihtiyacınız olacak. Aqua Rocket. Bu yaz geliyor.
KS: tasarımı bundan önce birkaç kişiye gösterdik, ve onlarda ne zaman piyasaya çıkacağını sordular. Şunu bilmenizi isterim ki, piyasaya çıkmıyor, sadece tasarım.
ZK: bu tasarımları hayal ederken bizim için önemli olan teknik açıdan çalışıyor olmaları. şimdi size kısaca nasıl çalıştığını anlatacağım. Bu reklamda manyetik olarak havalanan kayaktan bahsediliyor. tuttuğunuz jel kayağın altını kaplıyor. Bu iki sebepden dolayı çok önemli. İlki, mıknatısı özel kılan yumuşak özelliği kayan kişiçarpsa dahi, zarar vermez. Ek olarak, sağdaki şekilde gördüğünüz üzere kaydırağın alt kısmı elektrikli mıknatıs olacak. Böylece bu aşağı doğru inilirken kayan kişiyi biraz daha itecek. Bu itme gücüne, suyun akım gücü eklendiğinde, bunun piyasadaki her hangi bir kayaktan daha hızlı gitmesini sağlayacak. İşte bu yüzden magnetik fren sistemine ihtiyaç duyuluyor. Kaydırağın sonuna geldiğinizde-- (Kahkahalar) kayan kişi alüminyum tüpün içinden geçiyor. Şimdi teknik açıdan neden bu kadar önemli olduğunu göstermek için sözü Keith'e devrediyorum.
KS: eminim siz mühendisler alüminyumun metal olduğu halde manyetik olmadığını biliyorsunuzdur. Alüminyum tüpün üstüne mıknatıs damlattığınızda baklenmedik birşey gerçekleşiyor. Burada size gösterebilmek için ufak bir deney hazırladık. (Kahkahalar) Gördüğünüz gibi mıknatıs oldukça yavaş iniyor. Fizik kurallarından bahsetmeyeceğim ama sadece şunu bilmenizi istiyorum, mıknatıs ne kadar hızlı inerse durma gücü o kadar fazla olur.
ZK: Sıradaki teknolojimiz aslında üç metrelik bir direk ve şu an benim cebimde duruyor. (Kahkahalar) Birkaç farklı çeşidi var. (Kahkahalar) KS: Bazıları bunun gibi otomatik olarak açılıyor. Otomatik olarak sarılmaları ya da Zach'inki gibi herhangi bir konumda sabit kalması sağlanabilir.
ZK: bunları nasıl uygulayacağımızı ve şu anda nasıl uylandığı hakkında bilgi edinmek için sağlayıcıyla konuştuk. O da ordunun bunu kullandığını söyledi askerler göğüslerinde gizleyerek taşıyabiliyorlar, ve araziye çıktılarında dikerek gönderilen sinyalleri net bir şekilde almak için anten olarak kullanıyorlar. Bizim düşündüklerimiz arasında futbol kalesi olarak kullanmak var. Böylece oyun bittiğinde kale rulo halinde spor çantasına konabilir. (Kahkahalar)
KS: Bu şeyin ilginç olan yanı, üç metrelik bir direğin cebinize sığabilmesinin ilginç olduğunu anlamak için bir mühendis olmanıza gerek yok. (Kahkahalar) Biz de Chicago sokaklarına çıkıp insanların bununla ne yapabileceklerini sorduk.
(Video): Tavan vantilatörlerimdeki örümcek ağlarını temizlemek için kullanırım, ben böyle yapıyorum. Tamamen bana ait bir baston yapardım. Ağacın tepesine çıkmak için merdiven olarak kullanırdım. Zeytin tepsisi. Bir çeşit ilave direk, boyacıların kullandıkları gibi. Bir mızrak yapardım, böylece derin deniz dalışlarında balığı hızlıca yakalar, geri sarar ve daha rahat yüzebilirdiniz, evet. (Kahkahalar)
ZK: Şimdi, sıradaki teknolojimiz için küçük bir gösteri yapacağız, ve bu yüzden seyirciler arasından bir gönüllüye ihtiyacımız var. Siz bayım, yukarı gelin. (Kahkahalar) Yukarı gelin. Herkese isminizi söyleyin.
Steve Jurvetson: Steve.
ZK: Steve. Pekala Steve, şimdi beni takip et. TED ambleminin önünde durman gerek. Tam orada. Harika. Buna tutun. İyi şanslar. (Kahkahalar)
KS: Hayır, daha değil. (Kahkahalar)
ZK: Bu sunumun size Target tarafından getirildiğini belirtmek isterim.
KS: Azıcık daha --mükemmel, sadece mükemmel. Şimdi, Zach, gelecekten gelen bir su tabancasını göstereğiz. (Kahkahalar) Tamam buraya, öne çıkın. Pekala, şimdi eğer buraya bakarsanız -- hayır, önemli değil. Seyircilere gömleğinizin sıcaklığını anlatın. Hadi.
SJ: Soğuk.
KS: Soğuk olmasının nedeni aslında bu su tabancalarının suyla dolu olmaması. Onun yerine 3M tarafından geliştirilmiş kuru sıvı. Tamamen berrak, kokusuz, renksiz. O kadar güvenli ki, içebilirsiniz. (Kahkahalar) Soğuk hissettirmesinin nedeni sudan yirmibeş kat daha hızlı buharlaşıyor olması. (Kahkahalar) Pekala, geldiğin için teşekkürler. (Kahkahalar)
ZK: Bekle, bekle Steven -- gitmeden önce bunu kuru sıvıyla doldurduk böylece molada arkadaşlarını vurabilirsin. SJ: Harika, teşekkürler.
KS: Katıldığınız için teşekkürler. Onun için kocaman bir alkış. (Alkış)
Peki bu kuru sıvının önemi ne? Sıvının ilk versiyonları Cray Süperbilgisayarlar üzerinde kullanıldı. Bu şeyin beklenmedik olan özelliği ise, Zach'in sahnede durup, tamamen masum bir seyirciyi; Elektronik cihazlara hasar vermesini, seyircinin sırılsıklam kalmasını, Ya da kitap veya bilgisayarlara zarar vermesini Hiç endişe etmeden ıslatmasına izin veriyor. Çünkü iletken değil. Burada gördüğünüz gibi, bütün bir devre kartını bu maddeye daldırabilirsiniz ve devre kartı hiçbir zarar görmeyecektir. Isıyı uzaklaştırması için kullanabilirsiniz. Ama günümüzde yaygın olarak işyerleri için yangın söndürme sistemlerindeki sıvı olarak kullanılır. İnsanlar için tamamen güvenli. Yangını söndürüyor ve hiçbir şeye zarar vermiyor. Ama bizim favori fikrimiz bu sıvıyı basketbol maçlarında kullanmaktı. Devre arasında, oyuncuların üzerine yağdırıp herkesi serinletebilir ve dakikalar içerisinde kuruyup gider. Ayrıca sahaya da zarar vermez.
ZK: Sıradaki teknolojimiz Japonya'daki Sekisui Kimyasal adlı bir şirketten. Araştırma ve geliştirme mühendislerinden biri plastiği daha sert yapmanın bir yolu üzerinde çalışıyormuş. Bunu yaparken beklenmedik bir şey fark etmiş. Size göstereceğimiz bir videomuz var.
Gördüğünüz üzere, geri sekmedi. Bu, yaptıkları deneylerde isteyerek yapılmış bir yan etki değildi. Teknik olarak, "şeklini koruma özelliği" deniyor. Alüminyum folyoyla olan deneyimlerinizi düşünün. metallerin şeklini koruması olağandır. Bir parça alüminyum folyoyu kıvırırsınız ve o şekilde kalır. Buna zıt olarak, örneğin plastik çöp kapağının, kenarlarından bükebilirsiniz ve her zaman eski şekline geri dönecektir.
ZK: Örnek vermek gerekirse, bileğinizi saran ama kopçası olmayan bir kol saati yapabilirsiniz. Bir adım öne taşırsak, eğer o şeritleri bir sepet gibi örerseniz, şeklini koruyan bir levha yapabilirsiniz ve böylece onu bir kumaşın içine yerleştirerek piknik masasını saran bir örtü yapabilirsiniz, bu sayede rüzgarlı bir günde örtünüz uçup gitmeyecektir. Sıradaki teknolojimiz, beklenmedik özelliklerini tek başına gözlemlememiz açısından zor çünkü bir mürekkep. Bu yüzden kağıda uygulanmış halini göstermek için bir video hazırladık.
KS: Kağıt kıvrıldığı sürece mürekkebin de direnci değişiyor. Bu sayede basit elektronik aletlerle kağıdın ne kadar kıvrıldığını ölçebiliriz. Böyle bir şeyin işlevi ne olur diye düşünmek için, mürekkebin kullanıldığı bütün alanları bir düşünün. Kartvizitler, mısır gevreği kutularının arkaları, kutu oyunları... Mürekkebi kullandığınız her yer de onunla olan etkileşiminizi değiştirebilirsiniz.
ZK: Beni favori fikrim mürekkebi bir kitapta kullanmak. Bu yöntem kağıtla olan ilişkinizi tamamen değiştirebilir. Yandaki ve üstteki koyu çizgiyi görüyorsunuz. Kitabın sayfalarını çevirdikçe, kitap, sayfanın eğimine göre tam olarak hangi sayfada olduğunuzu saptayabilecek. Buna ek olarak, eğer köşelerden birini kıvıracak olursanız, o zaman kitabı size notlarınız için metni, elektronik posta olarak göndermesi için programlayabilirsiniz.
KS: Göstereceğimiz son teknolojimizi anlatmak için gelecekten bir reklam hazırlamaları için Directors Bureau'da tekrar Roman ve ekibiyle çalıştık.
Evet! Güzel kokuyor. Sen de kimsin? Ben Taze Süt'üm! Ben de eskiden senin gibi kokardım... Inventables'ın Mandırası'ndan Freshwatch! Sütünüz bozulduğunda renk değiştiren ambalaj. Sütünüzün sabahınızı ekşitmesine izin vermeyin.
ZK: Bu teknoloji bu iki adam tarfından geliştirildi -- Illinois Üniversitesi'nden Profesör Ken Suslick ve Neil Rakow.
KS: Çalşma şekli şöyle: burada boya renkleri gösteren bir tablo var. Ve bu boyalar kokulara tepki olarak renk değiştiriyorlar. Böylece vanilyanın kokusu, sol kahverengiden dört ve sağdaki sarıdan bir tanesini değiştirebilir, böylece bu tablo binlerce farklı koku için binlerce farklı renk kombinasyonlarını üretebilir. Ama süt reklamında olduğu gibi, eğer hangi kokuyu saptamak istediğinizi biliyorsanız, sadece tek bir kokuyu saptayabilecek tek bir boya da üretebilirler.
ZK: Doğru. Profesör Suslick ile yaptığım konuşmayı başlatan da bu oldu. Bunun neleri mümkün kılabileceğini anlatıyordu. Bunun önemi sadece bozulmuş yiyecekleri saptamasının ötesinde. Şirketi, gerçekten ülkedeki bütün itfaiyecilere acil bir durumla karşılaştıklarında halihazırda kullandıkları havayı test etme yöntemini öğrenmek adına bir anket yaptı. Ve eğlenceli bir şekilde açıkladı; Her seferinde söyledikleri, koşarak suç mahalline gidip etrafa bakınırız. Eğer hiç ölü polis yoksa, gitmek güvenlidir. (Kahkahalar) Demek istediğim, bu gerçek bir hikaye. Polisleri kanarya niyetine kullanıyorlar. (Kahkahalar) Ama daha ciddi anlamda, insanlardan daha iyi koku alabilen bir aygıt geliştirilebileceğini ortaya çıkardılar, mesela itfaiyeciler için güvenli olup olmadığını anlamak için. Ek olarak, üniverste dışında ChemSensing diye bir şirkette tıbbi bir donanım üzerinde çalışıyorlar, böylece hasta gelip, gerçekten aygıta üfleyebilecek. Belirli bakterilerin, virüslerin veya akciğer kanserinin bile kokusunu tespit ederek noktalar renk değiştirecek ve böylece bir yazılım sonuçları analiz edecek. Bu yöntem, doktorların hastalarına teşhis koymasına kökten bir gelişme getirecek. Şu an deneme-yanılma yöntemini kullanıyorlar ama renk değiştiren noktalar size kesin olarak hangi hastalığa sahip olduğunuzu söyleyebilecek.
KS: Bugün sizin için hazırladığımız altı şey bunlardı, ama umarım bu şeyleri niye bu kadar büyüleyici bulduğumuzu anlamaya başlamışsınızdır. Çünkü bu altı şeyden her biri dünyada neyin mümkün olduğunu kavrayışımızı değiştirdi. Bunu görmeden önce üç metre uzunluğunda bir direğin cebinize sığmayacağını varsayardık. Ya da mürekkep kadar ucuz bir şeyin kağıdın büküldüğünü algılayamayacağını. Ya da bu ürünlerin her birinin imkansız olduğunu. Biz sürekli daha fazlasını bulmaya çalışıyoruz.
ZK: Bu, Keith ve benim yapmaktan gerçekten hoşlandığımız bir şey. Eminim ki artık sizin için apaçık ama dün neden olduğunu bir kez daha fark ettim. Steve Jurvetson'la merdivenlerin aşağısında, asansörlerin yanında muhabbet ediyorduk ve bana Chris'in gönderdiği küçük kutudan bahsediyordu, kutunun içindeki eşyalardan biri de hidrofobik kumdu yani ıslanmayan kum. Dedi ki oğluyla beraber oynuyormuş ve biliyor musunuz, oğlu hipnotize olmuş, çünkü kumu suya daldırıyor, sonrada kupkuru çıkarıyormuş. Birkaç hafta sonra, Chris dedi ki, oğlu annesinin saçındaki buklelerden biriyle oynarken fark etmiş ki üzerinde birkaç damla su varmış. O şeyi almış ve Steve'e bakıp şöyle demiş, "Bak, hidrofobik bir tel." (Kahkahalar) Demek istediğim, bu hikayeyi duymak, gerçekten bana bir şeyler kattı. Çok teşekkür ederim.
KS: Teşekkürler. (Alkış)