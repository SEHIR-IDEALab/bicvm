Gelişmekte olan dünya şehirlerinde hareket kabiliyeti çok tuhaf bir mücadeledir çünkü sağlık ya da eğitim veya konuttan farklı olarak, toplumlar daha zengin oldukça daha kötü olma eğilimindedir. Açıkçası, sürdürülemez bir modeldir. Hareket kabiliyeti, diğer birçok gelişmekte olan ülke sorunları gibi, para veya teknoloji meselesinden çok fazlasıdır, bir eşitlik, adalet meselesidir. Gelişmekte olan ülkelerdeki büyük eşitsizlik bunun görülmesini güçleştiriyor, örneğin, taşımacılık açısından, gelişmiş bir şehir, yoksulların dahi araba kullandığı bir şehir değil, tam tersi zenginlerin dahi toplu taşıma kullandıkları bir şehirdir. Ya da bisiklet: Örneğin, Amsterdam'da nüfusun yüzde 30'u bisiklet kullanır, Hollanda'da kişi başına düşen gelir ABD'den çok daha yüksek olmasına rağmen. Gelişmekte olan dünya şehirlerinde para için, hükümet yatırımı için bir çatışma vardır. Eğer karayollarına daha fazla para yatırılırsa elbette konut için, okullar, hastaneler için daha az para olacaktır ve ayrıca alan için de çatışma vardır. Arabalı olanlar ve olmayanlar arasında alan için bir çatışma var. Bugün çoğumuz özel mülkiyet ve piyasa ekonomisinin toplumun kaynaklarını yönetmenin en iyi yolu olduğunu kabul ederiz. Ancak, burada bir sorun var, piyasa ekonomisinin işlemesi için eşitsiz gelir dağılımı gerekir. Bazı insanların daha fazla kazanması gerekir, bazılarının ise daha az. Bazı şirketler başarılı olur. Diğerleri başarısız. Öyleyse bugün için piyasa ekonomisi ile ne tür bir eşitlik umabiliriz?
İkisi de daha çok şehirlerle ilgili olan önerim olacak. İlki yaşam kalitesinin eşit olması, özellikle çocuklar için, tüm çocukların, bariz sağlık ve eğitimin ötesinde, yeşil alanlara, spor imkanlarına, yüzme havuzlarına, müzik derslerine ulaşabilmeleri. Ve ikinci tür eşitlik ise bizim "demokratik eşitlik" diyebileceğimiz tür bir eşitlik. Her anayasada yer alan ilk madde tüm vatandaşların hukuk karşısında eşit olduğudur. Bu sadece şiir değil. Çok güçlü bir ilkedir. Örneğin, eğer bu doğruysa, 80 kişilik bir yolcu otobüsünün bir kişiyi taşıyan bir arabadan 80 kat daha fazla yol alan hakkı vardır.
Eşitsizliğe o kadar alışkınız ki, bazen, burnumuzun önünde olmasına rağmen göremeyiz. 100 yıldan daha az bir süre önce, kadınlar oy kullanamıyordu, ve bu normal görünüyordu, aynı şekilde bugün de trafikte bir otobüs görmek normal görünüyor. Aslında, belediye başkanı olduğumda, kamunun yararını kişisel menfaatten üstün gören, 100 kişilik otobüsün bir arabadan 100 kat daha fazla yer hakkı olduğu, demokratik ilkesini uygulayarak, otobüslere özel şeritlere dayanan bir toplu taşıma sistemi uyguladık. Daha çekici hale getirmek için buna TransMilenio dedik. Ve çok güzel bir demokratik sembol olduğunu gösteren bir şey, otobüs geçip giderken pahalı arabaların trafikte takılıp kalması, açıkça neredeyse demokrasinin çalıştığının resmi gibi. Aslında, sadece eşitlik meselesi de değil. Doktora gerekmiyor. 12 Yaşındaki çocuklardan oluşan bir komite dahi 20 dakika içinde, bu kısıtlı yol alanını kullanmak için en etkili yolun otobüsler için özel şeritli yol olduğunu anlayacaktır. Aslında, otobüsler çekici değildir, ama hızlı büyüyen gelişen kentlerde çoğunluğun her yere ulaşmasını mümkün kılan tek yoldur. Aynı zamanda büyük kapasitesi vardır. Örneğin, Guangzhou'daki bu sistem Beijing'deki tek bir hat dışında, Çin'deki tüm metro hatlarında giden yolcudan daha fazlasını, daha az bir maliyetle bizim yönümüzde taşımaktadır.
Sadece otobüs alanı için mücadele etmedik, aynı zamanda insanlara alan için de mücadele ettik, ve bu daha da zordu. Şehirler insan yaşam alanlarıdır, ve biz insanlar yayayızdır. Tıpkı balıkların yüzmeye veya kuşların uçmaya ya da geyiklerin koşmaya ihtiyacı olduğu gibi, bizim yürümeye ihtiyacımız var. Gelişmekte olan ülkelerin şehirleri hakkında konuştuğumuzda, yayalar ve otomobiller arasında gerçekten büyük bir çatışma var. Burada, yetersiz demokrasiyi gösteren bir resim görüyorsunuz. Yürümekte olan insanların üçüncü sınıf vatandaş olduğunu, halbuki otomobillerde gidenlerin birinci sınıf vatandaş olduğunu gösteriyor. Ulaşım altyapısı açısından bakıldığında gelişmiş ve geri kalmış şehirler arasında gerçekten fark yaratan şey otoyollar ya da metrolar değil kaliteli kaldırımlardır. Burada bir üstgeçit yapılmış, muhtemelen çok gereksiz, ve bir kaldırım yapmayı unutmuşlar. Bu tüm dünyada hakim durum. Hatta okul çocukları dahi arabalardan önemli değil.
Benim şehrim olan Bogota'da, arabalardan yer kapabilmek için çok zor bir mücadele verdik, arabalar on yıllardır kaldırımlar üzerinde park ediyorlardı, insan onurunu yansıtacak olan kişiler için yer açabilmek ve korunaklı bisiklet yolları açabilmek amacıyla savaştık. Her şeyden önce, daha önce saçlarım siyahtı. (Kahkaha) Ve bu süreçte neredeyse suçlandım. Çok zor bir savaş oldu. Ancak, nihayetinde, çok zor savaşlardan sonra insan onuruna saygı gösteren bir şehir yaratmak, yürüyenlerin araba sahipleri kadar eşit olduğunu gösteren bir şehir yaratmak mümkün oldu. Gerçekten de her yerdeki çok önemli bir ideolojik ve politik konu en değerli kaynağın, yani yolu alanının bir şehirde nasıl dağıtılması gerektiğidir. Bir şehir yeraltında petrol veya elmas bulabilir ve bu bir yol alanı kadar değerli olmayacaktır. Yayalar, bisikletler, toplu taşıma ve arabalar arasında nasıl dağıtılmalıdır? Bu teknolojik bir mesele değil, ve bu dağılımı yaptığımız zaman park yapmak hiç bir anayasada anayasal bir hak olarak yer almadığını unutmamalıyız.
Ayrıca New York'ta ya da Paris'te veya Londra'da bisiklet yolları yapılmadan önce biz bisiklet yolu yapmıştık ve bu 15 yıl önceydi, çok da zor bir savaş oldu, 350 kilometreden uzun korumalı bisiklet yolları yapmak. Korumalı bisiklet yollarının sevimli mimari özellikleri olduğunu sanmıyorum. Tıpkı kaldırımlar gibi onlar da bir hak, sadece motorlu bir araca erişimi olanların güvenli bir şekilde, öldürülme riski olmadan hareket etme hakkı olduğuna inanmıyorsak tabii. Ve tıpkı otobüs yolları gibi korumalı bisiklet yolları da demokrasinin güçlü bir sembolüdür, çünkü onlar 30 dolarlık bisiklet üzerindeki bir vatandaşın da 30 bin dolarlık araba içindeki ile aynı derecede önemli olduğunu gösterir.
Ve tarihinin eşsiz bir anında yaşıyoruz. Önümüzdeki 50 yıl içinde, bu şehirlerin yarısından fazlası ki 2060 yılında var olacaklar, inşa edilmiş olacak. Birçok gelişmekte olan ülkedeki şehirde, şehrin 2060 yılında var olacak yüzde 80 ve yüzde 90'dan fazlası sonraki dört ya da beş on yıl içinde inşa edilecek.
Ama bu sadece gelişmekte olan ülkelerdeki şehirlerin meselesi değil. Amerika Birleşik Devletleri'nde, örneğin, 70 milyondan fazla yeni ev önümüzdeki 40 veya 50 yıl içinde inşa edilmek zorunda. Bu İngiltere, Fransa ve Kanada'daki evlerin tümünün bir araya gelmesinden daha fazla. Ve inanıyorum ki bugün şehirlerimizin ciddi kusurları var ve farklı, daha iyi olanlar inşa edilebilir.
Bugünkü şehirlerimizle ilgili sorun nedir? Peki, örneğin, eğer biz dünyadaki herhangi bir şehirde henüz çok az konuşmayı öğrenmiş herhangi bir üç yaşındaki çocuğa, "Dikkat et, araba" dersek, çocuk korku içinde zıplar, ve çok iyi bir nedenle çünkü tüm dünyada her yıl 10.000'den fazla çocuk arabalar tarafından öldürülüyor. 8.000 yıldır şehirlerimiz var ve çocuklar evden çıkıp oynayabiliyorlardı. Aslında, çok yakın zamanda, 1900'e doğru araba yoktu. Arabalar 100 yıldan daha az bir zamandır var. Şehirleri tamamen değiştirdiler. 1900 yılında, örneğin, Amerika Birleşik Devletleri'nde kimse otomobil tarafından öldürülmemişti. Sadece 20 yıl sonra, 1920-1930 yılları arasında, Amerika Birleşik Devletleri'nde neredeyse 200.000 kişi arabalar nedeniyle öldü. Sadece 1925 yılında Amerika Birleşik Devletleri'nde neredeyse 7.000 çocuk arabalar tarafından öldürüldü. Yani çok farklı şehirler yapabiliriz, insanlara arabalardan daha fazla önceliğin, insanlara arabalardan daha fazla kamu alanının verildiği şehirler, çocuklar ya da yaşlılar gibi en kırılgan vatandaşlarına büyük saygı gösteren şehirler.
Size şehirleri çok daha iyi hale getirebileceğini düşündüğüm birkaç içerik önereceğim, ve yeni yaratılacak şehirlerde bunları uygulamak çok kolay olacak. Şehirleri her yönden kesen yüzlerce kilometrelik yeşil yollar. Çocuklar evlerinden güvenli alanlara çıkacaklar. Harika yeşil yollarda, hiçbir risk olmadan güvenli bir şekilde onlarca kilometre gidebilecekler, bir nevi bisiklet yolları, ve sizi şunu hayal etmeye davet ediyorum: şehirdeki her bir cadde için sadece yayalar ve bisikletlere özel caddelerin olacağı bir şehir. İnşa edilecek olan yeni şehirlerde, bu özellikle zor olmayacaktır. Ben Bogota Belediye Başkanı iken, sadece üç yıl içinde, dünyanın en yoğun şehirlerinden birinde, 70 kilometrelik bisiklet otoyolu yapmayı başardık. Ve bu insanların yaşama, hareket etme, şehrin keyfini çıkarma şeklini değiştirdi. Bu resimde, çok yoksul mahallelerinden birini görüyorsunuz, trafiğe kapalı lüks bir bisiklet caddemiz var, ve arabalar hala çamurda. Tabii ki, bu caddeyi arabalara açmak isterdim. Ama ilk önce ne yapıyoruz? Bu mahallelerde yaşayan insanların yüzde 99'unun arabası yok. Ama görüyorsunuz, bir şehir yeni yaratıldığında bu tür bir altyapıyı dahil etmek çok kolaydır. O zaman şehir bunun etrafında büyür. Ve tabii ki bu eğer yaratırsak çok daha iyi olabilecek ve yaşam şeklini değiştirebilecek bir şeye sadece bir bakış.
Ve hareketliliği çözecek ikinci malzeme, ki gelişmekte olan ülkelerde çok zor bir mücadele, çok ucuz ve basit bir şekilde, sadece otobüsler, bisikletler ve yayalar için yüzlerce kilometre caddeye sahip olabilmektir. Bu, yine, eğer başlangıçta uygulanabilirse düşük maliyetli, doğal ışıkla hoş bir taşıma, çok düşük maliyetli bir çözüm olacaktır.
Ama ne yazık ki, gerçeklik hayaller kadar iyi değil. Toprağın özel mülk olması ve yüksek arazi fiyatları yüzünden, tüm gelişmekte olan ülke şehirleri büyük bir gecekondu soruna sahip. Benim ülkem olan Kolombiya'da, şehirlerdeki evlerin neredeyse yarısı en başta kanundışı oluşumlardı. Ve tabii ki bu tarz çevrelerde genel ulaşıma veya bisiklete sahip olmak çok zordur. Ama yasal oluşumlar bile yanlış yerlerde, şehir merkezlerinden çok uzakta, düşük maliyetli, yüksek frekanslı halk taşımacılığı sağlamanın zor olduğu yerlerde yerleştirilmişti. Bir Latin Amerikalı olarak ve Latin Amerika dünyadaki en son organize olmuş bölgedir, benim, tüm saygımla, derinden hissederek, henüz kentleşmemiş olan ülkelere tavsiyem şudur-- Latin Amerika 1950 yılında yüzde 40'lık kentsel alandan 2010 yılında yüzde 80 oranına çıkmıştır... Henüz kentleşmemiş Asya ve Afrika ülkelerine tavsiyem, yüzde 33'ü kentsel olan Hindistan gibi, hükümetlerinin şehirlerin etrafındaki tüm arazileri kazanmaları olacaktır. Bu şekilde, şehirler doğru yerlerde, doğru alanlarla, parklarla, yeşil yollarla, otobüs yollarıyla büyüyebilirler.
Gelecek 50 yıl içinde inşa edeceğimiz şehirler gelecekte milyarlarca insanın yaşam kalitesini ve hatta mutluluğunu belirleyecek. Liderler ve gelecekteki birçok genç lider için ne kadar güzel bir fırsat, özellikle gelişmekte olan ülkelerde. Gelecekteki milyarlarca insan için çok daha mutlu bir hayat yaratabilirler. En iddialı hayallerimizden daha iyi şehirler yaratacaklarına eminim, bu konuda iyimserim.
(Alkış)