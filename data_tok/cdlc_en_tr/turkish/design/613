Koleksiyon yapmayı seviyorum. Çocukluğumdan beri, dünyanın her yanından gelmiş garip acı soslardan yakalayıp kavanoza tıktığım böceklere kadar rastgele her şeyin devasa koleksiyonlarını yaptım.
Biriktirmekten hoşlandığım için Doğal Tarih Müzesi'ni ve oradaki üç boyutlu model hayvanları sevdiğim bir sır değil. Bunlar bana göre gidip görebileceğiniz canlı heykeller ve o hayvanın hayatındaki belirli bir anı anıtlaştırıyorlar.
Ben de kendi hayatım hakkında düşünüyordum ve yaşamımı gelecek çağlar için nasıl anıtlaştırmak istediğimi düşünüyordum -- (Gülüşmeler) ayrıca arkadaşlarıminkileri de anıtlaştırmak istiyorum. Fakat buradaki sorun, arkadaşlarımın öldükten sonra içlerini doldurmama pek hevesli olmamaları. (Gülüşmeler)
Onun yerine videoya geçtim; video birini saklamak ve anmak için, belirli bir anı kaydetmek için diğer en iyi yol. Sonrasında, altı arkadaşımı kaydettim ve video yansıtma ile yansıtıcı kullanarak bu altı arkadaşın kavanozlara yansıtıldığı bir video heykeli yarattım. (Gülüşmeler) Böylece artık arkadaşlarımın her zaman yanımda taşıyabileceğim koleksiyonuna sahibim. Buna sınıflandırma sisteminde Latince insan anlamına gelen Animalia Chordata deniyor. Bu eser, arkadaşlarımı kavanozların içinde abideleştiriyor ve onlar sahiden hareket ediyorlar. (Gülüşmeler)
Bana ilgi çekici gözüktü, ama özel bir insan unsuru eksikti. (Gülüşmeler) Bu bir dijital heykel, bu yüzden bir etkileşim sistemi eklemek istedim. Yakınlık sensörü kattım ve böylece kavanozlardaki insanlara yaklaştığınızda size farklı şekillerde tepki vereceklerdi. Sokakta insanlara çok yaklaştığınızda onların yaptığı gibi. Bazıları korku içinde tepki veriyor. (Gülüşmeler) Diğerleri size yardım için yalvararak tepki veriyor ve bazıları ise sizden saklanıyor.
Bu bana gerçekten ilgi çekici geldi: videoyu ekrandan alıp gerçek hayata yerleştirmek ve ayrıca heykele etkileşim özelliği eklemek. Sonrasındaki bir yıl boyunca 40 arkadaşımı daha kaydetip kavanozlara hapsettim ve insanlık bahçesi anlamına gelen Bahçe isimli eseri yarattım.
Fakat ilk eser, Animalia Chordata, ile ilgili bir şey aklıma takılıp kaldı: sanatla olan bu etkileşim fikri. İnsanların etkileşimde bulunabilmeleri ve sanatla etkileşime çağrılma fikrini çok sevdim. Bu nedenle insanları yaklaşıp bir şeyle etkileşimde bulunmaya zorlayacak yeni bir eser yaratmak istedim. Bunu da 1950'lerden bir ev kadınını miksere yansıtarak yaptım. (Gülüşmeler) Bu Karışım adı verilen bir eser ve sizi sanat eserine dahil ediyor. Hiçbir şeye karışmayabilirsiniz. Yanından geçip gidebilir, bu kişi mikserin içinde durup size bakarken onu izleyebilir ya da onunla etkileşimde bulunmayı seçebilirsiniz. Eserle etkileşimde bulunmayı seçip karıştırma düğmesine basarsanız, bu kişi baş döndürücü bir karmaşanın içine gönderiliyor. Bunu yaparak benim eserimin bir parçası haline geliyorsunuz. Siz de çalışmamda hapsolmuş insanlar gibi -(Mikser sesleri, gülüşmeler)- eserimin parçası oluyorsunuz. (Gülüşmeler) (Gülüşmeler) (Alkış)
Ama bu çok adil gözükmüyor değil mi? Arkadaşlarımı kavanozlara tıktım, bu bir bakıma soyu tükenmekte olan kişiyi miksere tıktım. Ama kendimle ilgili hiçbir şey yapmamıştım. Kendimi hiç anıtlaştırmamıştım. Bundan dolayı otoportre bir eser üretmeye karar verdim. Bu kendimi kart okuma cihazının tepesinde yansıttığım "Bir An Geçti" adlı bir çeşit otoportre zaman kapsülü eseri ve yapacaklarınız size kalmış. Eğer kartı okutmak isterseniz beni yaşlandırıyorsunuz. Bir bebek olarak başlıyorum, eğer kartı okutursanız bebeği çocuğa çeviriyorsunuz, ve oradan bir genç haline geliyorum. Gençlikten ise şimdiki halime geliyorum. Şimdiki halimden orta yaşlı bir adama, oradan da yaşlı bir adama dönüyorum. Kartı bir günde yüz defa okutursanız eser kararıyor ve sonraki güne kadar başa dönmüyor. Böylece zamanı siliyorsunuz. Bu çalışmaya dahilsiniz ve hayatımı siliyorsunuz.
İnteraktif video heykelinde işte bunu seviyorum: gerçekten onunla etkileşim içine girebilir, hepiniz bir sanat eserine dokunup o eserin bir parçası olabilirsiniz. Umuyorum ki bir gün her birinizi kavanozlarımdan birine hapsetmiş olacağım. (Gülüşmeler)
Teşekkürler. (Alkış)