Günaydın	.	Küçük	bir	çocukken	,	hayatımı	değiştiren	bir	deneyim	yaşadım	ve	doğrusu	bu	yüzden	bugün	buradayım	.	O	tek	an	sanat	,	tasarım	ve	mühendislik	hakkındaki	düşüncelerimi	ciddi	olarak	etkiledi	.	Geçmişime	gelince	,	dünyanın	en	harika	şehirlerinden	birinde	sevgi	dolu	ve	yetenekli	sanatçıların	olduğu	bir	ailede	büyüyecek	kadar	şanslıydım	.	Ben	15	yaşındayken	ölen	babam	John	Ferren'in	hem	tutkusu	,	hem	de	mesleği	sanatçılıktı	,	zira	annem	Rae'nin	de	.	Babam	New	York	School'un	soyut	ekspresyonistlerinden	biriydi	,	çağdaşlarıyla	beraber	Amerikan	modern	sanatını	keşfetti	ve	o	zamanki	Amerikan	ruhunun	20.	yüzyılda	modernizme	doğru	taşınmasına	katkıda	bulundu	.	İnsanların	binlerce	yıl	çoğunlukla	temsili	sanat	yaptıktan	sonra	modern	sanatın	,	ki	nispeten	söylüyorum	,	15	dakikalık	olmasına	rağmen	çok	yaygın	olması	çok	kayda	değer	değil	mi	?	Diğer	pek	çok	önemli	yenilik	gibi	,	o	radikal	fikirler	de	hiçbir	teknoloji	gerektirmedi	,	sadece	yeni	düşünme	biçimi	ve	deneme	yapmaya	istekli	olmayı	,	artı	neredeyse	tüm	evrenin	karşısında	eleştiri	ve	reddedilmeye	karşı	dayanıklılık	gerektirdi	.	Sanat	,	evimizde	her	yerdeydi	.	Sanki	oksijen	gibiydi	,	her	tarafımızdaydı	ve	yaşam	için	gerekliydi	.	Onu	resim	yaparken	seyrederken	,	babam	bana	sanatın	süsle	ilgili	olmadığını	,	aksine	fikirleri	iletmek	için	farklı	bir	yol	olduğunu	ve	aslında	bilgi	ve	içgörü	dünyalarına	köprü	olacak	bir	şey	olduğunu	anlatmıştı	.	Bu	zengin	sanatsal	çevreyi	göz	önüne	alınca	,	aile	işine	girmeye	mecbur	olduğumu	zannedebilirsiniz	,	ama	hayır	.	Genetik	olarak	ailelerini	delirtmeye	programlanmış	çoğu	çocuğun	ayak	izlerini	takip	ettim	.	Sanatçı	olmaya	karşı	hiçbir	isteğim	yoktu	,	özellikle	de	bir	ressam	olmaya	.	Sevdiğim	şey	elektronik	ve	makinelerdi	,	onları	söküp	,	yenilerini	yapmak	ve	çalışmalarını	sağlamak	.	Şanslıyım	ki	,	ailemde	mühendisler	de	vardı	ve	annem	babamla	birlikte	ilk	rol	modellerimdiler	.	Hepsinin	ortak	noktası	çok	,	çok	çalışmaktı	.	Büyükbabam	Brooklyn'de	bir	sac	levha	mutfak	dolabı	fabrikası	sahibi	ve	işleticisiydi	.	Haftasonları	,	birlikte	New	York	City	's	radyosuyla	aynı	sıradaki	Cortlandt	Caddesi'ne	giderdik	.	Orada	yığınlarca	üretim	fazlası	elektroniği	keşfe	koyulur	,	Norden	bombardıman	vizörü	ve	IBM'in	ilk	tüplü	bilgisayarlarından	parçalar	gibi	hazineleri	birkaç	dolar	karşılığında	alıp	eve	götürürdük	.	Bu	objeleri	hem	yararlı	,	hem	de	büyüleyici	bulurdum	.	Mühendisliği	ve	nesnelerin	nasıl	çalıştığını	,	okulda	değil	,	parçalarına	ayırarak	ve	bu	inanılmaz	derecede	karmaşık	cihazları	inceleyerek	öğrendim	.	Bunu	her	gün	saatlerce	yaptım	,	elbette	ki	elektrik	çarpmasından	kaçınarak	.	Hayat	güzeldi	.	Ancak	ne	yazık	ki	her	yaz	,	annem	,	babam	ve	ben	yurtdışına	tarih	,	sanat	ve	tasarımı	deneyimlemek	üzere	seyahat	ettiğimizde	makineler	geride	kaldı	.	Avrupa	ve	Ortadoğu'daki	büyük	müzeleri	ve	tarihi	binaları	gezdik	,	ancak	bilim	ve	teknolojiye	karşı	artan	merakımı	desteklemek	için	beni	Londra	Bilim	Müzesi	gibi	yerlerde	bırakırlardı	,	ben	de	saatler	boyunca	kendi	başıma	dolaşarak	bilim	ve	teknolojinin	tarihini	incelerdim	.	Sonra	,	ben	dokuz	yaşlarındayken	Roma'ya	gittik	.	Çok	sıcak	olan	bir	yaz	günü	,	dışarıdan	çok	da	ilginç	olmayan	davul	şeklinde	bir	binayı	ziyaret	ettik	.	Babam	adının	Pantheon	olduğunu	söyledi	,	bütün	tanrıların	tapınağı	.	Söylediğim	gibi	,	dışarıdan	öyle	çok	özel	görünmüyordu	,	ama	içeri	doğru	yürüdüğümde	,	hemen	üç	şey	dikkatimi	çekti	:	Dışarıdaki	bunaltıcı	sıcağa	rağmen	,	hoş	bir	şekilde	serindi	.	Çok	karanlıktı	,	tek	ışık	kaynağı	çatıdaki	kocaman	açık	delikti	.	Babam	onun	büyük	bir	delik	değil	,	oculus	adı	verilen	göğe	bakan	bir	göz	olduğunu	açıkladı	.	Ve	bu	yerle	ilgili	özel	gelen	bir	şey	vardı	,	niye	bilmiyorum	.	Odanın	ortasına	yürüdüğümüzde	,	oculus'dan	göğe	doğru	baktım	.	Burası	,	Tanrı	ile	insan	arasında	bir	sınır	olmadan	görüş	sağlayan	,	benim	gittiğim	tek	kiliseydi	.	Ama	yağmur	yağdığında	ne	oluyor	acaba	diye	düşündüm	.	Babam	buna	oculus	diyebilirdi	,	ama	aslında	tavanda	kocaman	bir	delikti	.	Yere	baktım	ve	taş	zemine	yer	kanalları	açıldığını	gördüm	.	Karanlığa	alışınca	,	zeminin	ve	onu	çevreleyen	duvarların	detaylarını	anlayabildim	.	Çok	zor	değildi	,	Roma'nin	her	yerinde	gördüğümüz	aynı	heykelimsi	şeyler	.	Aslında	,	Appian	Yolu'na	benziyordu	,	mermer	satışçı	numune	kitapla	ortaya	çıkıp	,	Hadrian'a	göstermiş	ve	Hadrian	da	``	Hepsini	alacağız	.	''	demiş	gibi	.	(	Gülüşmeler	)	Ancak	tavan	muhteşemdi	.	Buckminster	Fuller'in	jeodezik	kubbelerine	benziyordu	.	Onları	daha	önce	görmüştüm	ve	Bucky	babamla	arkadaştı	.	Modern	,	yüksek	teknolojiye	sahip	,	etkileyiciydi	,	142	fitlik	muazzam	bir	genişliğe	,	tesadüf	değil	,	tam	olarak	aynı	yüksekliğe	sahipti	.	Bu	yeri	çok	sevmiştim	.	Gerçekten	çok	güzeldi	ve	daha	önce	gördüğüm	hiçbir	şeye	benzemiyordu	,	bu	yüzden	babama	şu	soruyu	sordum	,	``	Bu	ne	zaman	inşa	edildi	?	''	``	Yaklaşık	2.000	sene	önce	.	``	,	dedi	.	Ve	ben	de	,	``	Hayır	,	yani	çatı	demek	istedim	.	''	dedim	.	Gördüğünüz	gibi	,	bunun	geçmişteki	uzun	bir	savaşta	orijinalinin	tahrip	olmasından	dolayı	konan	modern	bir	çatı	olduğunu	varsaymıştım	.	``	Bu	,	orijinal	çatı	.	``	,	dedi	.	O	an	hayatımı	değiştirdi	ve	sanki	dün	gibi	hatırlıyorum	.	İlk	defa	,	insanların	2.000	sene	önce	zeki	olduklarını	fark	ettim	.	(	Gülüşmeler	)	Bu	hiç	aklıma	gelmemişti	.	Yani	,	bana	kalırsa	,	Gize'deki	piramitler	,	ki	bir	sene	önce	ziyaret	etmiştik	,	elbette	ki	etkileyici	,	yeterince	güzel	bir	tasarımdı	,	ama	bakın	,	bana	sınırsız	bir	bütçe	verin	,	20.000	ila	40.000	işçi	ve	yaklaşık	10	ila	20	yıl	süre	,	kırsalda	taş	bloklar	kesip	sürüklemek	için	,	o	zaman	ben	de	piramitleri	inşa	ederim	.	Ancak	hiçbir	kaba	kuvvet	size	Pantheon'un	kubbesini	veremez	,	ne	2.000	yıl	önce	,	ne	de	bugün	.	Ve	bu	arada	,	hâlâ	şimdiye	kadar	inşa	edilmiş	en	büyük	desteksiz	beton	kubbe	.	Pantheon'u	inşa	edebilmek	bazı	mucizeleri	gerektiriyordu	.	Mucizelerle	,	teknik	olarak	zar	zor	mümkün	olan	,	çok	yüksek	riskli	ve	şu	anda	aslında	başarılamayabilecek	olan	şeylerden	bahsediyorum	,	kesinlikle	sizin	tarafınızdan	değil	.	Örneğin	,	işte	Pantheon'un	bazı	mucizeleri	.	Yapısal	olarak	yapılabilir	hâle	getirmek	için	,	süper	güçlü	bir	beton	dahi	icat	etmek	zorunda	kaldılar	ve	ağırlığı	kontrol	etmek	için	kubbenin	tepesine	doğru	inşa	ederlerken	agreganın	yoğunluğunu	ayarladılar	.	Dayanıklılık	ve	hafiflik	için	,	kubbe	yapısında	beş	halka	tavan	süsü	kullanıldı	,	her	biri	azalan	büyüklükte	,	ki	bunlar	tasarıma	çarpıcı	bir	zorunlu	perspektif	katıyor	.	İçerisi	harika	bir	şekilde	serindi	,	devasa	termal	kütlesi	,	havanın	doğal	ısı	yayımının	oculus	ile	ile	havaya	yükselmesi	ve	binanın	tepesinde	rüzgâr	estiğinde	Venturi	etkisi	sebebiyle	.	İlk	defa	ışığın	kendisinin	de	bir	varlığı	olduğunu	keşfettim	.	Oculus'dan	gelen	uzun	ışık	hüzmesi	hem	güzel	,	hem	de	ortadaydı	ve	ilk	defa	ışığın	tasarlanabileceğini	fark	ettim	.	Dahası	,	tasarımın	her	türlü	formu	,	görsel	tasarım	,	o	olmadan	bir	anlamda	önemsizdiler	,	çünkü	ışık	olmadan	hiçbirini	göremiyorsunuz	.	Bu	yerin	gerçekten	özel	olduğunu	düşünen	ilk	kişinin	ben	olmadığını	da	fark	ettim	.	Yer	çekimine	,	barbarlara	,	yağmacılara	,	inşaatçılara	ve	zamanın	yıkıcı	etkisine	karşı	koyarak	,	inanıyorum	ki	,	tarihteki	en	uzun	süre	durmadan	içinde	oturulan	bina	oldu	.	Büyük	oranda	o	gezi	sebebiyle	,	okulda	bana	öğretilenin	aksine	sanat	ve	tasarım	dünyalarının	aslında	bilim	ve	mühendislikle	birbirine	zıt	olmadığını	anladım	.	Birleştirildiği	zaman	,	her	iki	alanın	da	tek	başına	yapamayacağı	harika	şeyleri	yapabileceğinizi	fark	ettim	.	Ancak	okulda	,	bazı	istisnalar	dışında	,	ayrı	dünyalar	olarak	ele	alındı	ve	hâlâ	da	öyle	.	Öğretmenlerim	bana	ciddiye	alıp	,	birinden	birine	odaklanmam	gerektiğini	söylediler	.	Ancak	,	uzmanlaşmamın	istenmesi	,	sadece	Michelangelo	,	Leonardo	da	Vinci	,	Benjamin	Franklin	gibi	o	çok	yönlü	bilim	adamlarını	,	tam	tersini	yapan	insanları	,	gerçekten	takdir	etmeme	sebebiyet	verdi	.	Ve	bu	da	benim	her	iki	dünyayı	kucaklamama	ve	içinde	olmak	istememe	yol	açtı	.	Peki	o	zaman	Pantheon	gibi	emsalsiz	yaratıcı	vizyonu	ve	teknik	karmaşıklığı	olan	bu	projeler	aslında	nasıl	meydana	çıkıyor	?	Birilerinin	,	belki	Hadrian'ın	,	dahice	bir	yaratıcı	vizyona	ihtiyacı	vardı	.	Fonlamak	ve	yürütmek	için	gerekli	hikâye	anlatma	ve	liderlik	becerilerine	de	ihtiyacı	vardı	,	sonra	bilim	ve	teknolojide	ustalıkla	birlikte	mevcut	yenilikleri	daha	da	ileri	götürecek	yetenek	ve	bilgiye	de	.	Oyunun	kurallarını	değiştiren	bu	nadir	şeyleri	yaratmak	için	en	azından	beş	mucizeyi	başarmanız	gerektiğine	inanıyorum	.	Sorun	şu	ki	,	ne	kadar	yetenekli	,	zengin	ya	da	zeki	olursanız	olun	,	sadece	bir	veya	bir	buçuk	mucize	elde	edersiniz	.	Bu	kadar	.	Kota	bu	.	Sonra	,	zamanınız	,	paranız	,	hevesiniz	,	her	neyse	kalmaz	.	Hatırlayın	,	çoğu	insan	bu	teknik	mucizelerden	birini	bile	hayal	edemezken	,	Pantheon'u	yapmak	için	en	az	beşine	ihtiyacınız	var	.	Deneyimlerime	göre	,	sanat	,	tasarım	ve	mühendislik	dünyaları	arasında	düşünebilen	bu	nadir	vizyonerler	,	amaca	ulaşmak	için	diğerleri	yeterince	mucize	sağlayınca	bunları	fark	etme	kabiliyetine	sahipler	.	Kendi	vizyonlarının	berraklığı	ile	hareket	ederek	,	geri	kalan	mucizeleri	ortaya	koymak	için	cesaret	ve	kararlılığı	toplayıp	,	diğer	insanların	genelde	başa	çıkılmaz	engeller	olarak	düşündüğü	şeyleri	alarak	onları	vasıflara	çevirirler	.	Pantheon'daki	oculus'a	bakın	.	Onun	tasarımda	olması	için	ısrar	etmek	,	Roma	kemerleri	için	geliştirilen	yapısal	teknolojinin	çoğunu	kullanamayacağınız	anlamına	geliyordu	.	Ancak	,	aksine	onu	benimseyip	,	ağırlık	ve	gerilim	dağılımını	yeniden	düşündüklerinde	,	sadece	eğer	çatıda	büyük	bir	delik	varsa	iş	gören	bir	tasarımla	ortaya	çıktılar	.	Bunu	yapınca	,	artık	ışığın	,	soğutmanın	ve	gökle	o	kritik	bağlantının	estetik	ve	tasarım	yararlarını	elde	edersiniz	.	Hiç	fena	değil	.	Bu	insanlar	sadece	imkânsızın	başarılabileceğine	inanmadılar	,	ama	yapılması	gerektiğine	inandılar	.	Bu	kadar	eski	tarih	yeter	.	Yaratıcı	tasarımla	teknolojik	ilerlemeleri	çok	kayda	değer	bir	şekilde	birleştirdiği	için	bundan	bin	yıl	sonra	hatırlanacak	olan	bazı	yeni	inovasyon	örnekleri	nelerdir	?	Aya	adam	göndermek	iyi	bir	örnek	ve	onun	dünyaya	güvenli	bir	şekilde	dönmesini	sağlamak	da	fena	değil	.	Koca	bir	sıçramadan	söz	ediyoruz	:	İnsanoğlunun	tarihinde	başka	bir	yere	ayak	basmak	üzere	dünyamızı	ilk	terk	etmekten	daha	kayda	değer	bir	an	hayal	etmek	zor	.	Peki	aydan	sonra	ne	geldi	?	Birisi	bugünün	Pantheon'unun	internet	olduğunu	söyleyebilir	,	ancak	aslında	bunun	oldukça	yanlış	olduğunu	düşünüyorum	veya	hikâyenin	yalnızca	bir	parçası	olduğunu	.	İnternet	,	Pantheon	değildir	.	Daha	çok	betonun	icadı	gibidir	:	Önemli	,	Pantheon'u	inşa	etmek	için	kesinlikle	gerekli	ve	dayanıklı	,	ancak	kendi	başına	tamamıyla	yetersiz	.	Ancak	,	nasıl	betonun	teknolojisi	Pantheon'un	gerçekleşmesi	için	kritikse	,	yeni	tasarımcılar	da	internet	teknolojilerini	uzun	süre	var	olacak	yeni	konseptler	yaratmak	için	kullanacaklardır	.	Akıllı	telefon	mükemmel	bir	örnek	.	Yakında	gezegendeki	insanların	çoğu	bir	taneye	sahip	olacak	ve	herkesi	hem	bilgiye	,	hem	de	birbirine	bağlama	fikri	devam	edecek	.	Peki	sıradaki	ne	?	Hangi	eli	kulağında	gelişme	Pantheon'un	dengi	olacak	?	Bunu	düşünerek	,	gelecek	birçok	oldukça	mantıklı	ve	dramatik	buluşu	reddettim	,	örneğin	kanseri	iyileştirmek	.	Neden	?	Çünkü	Pantheon'lar	tasarlanan	fiziksel	objelere	demirlenmişlerdir	,	onlar	sadece	görüldüğünde	ve	deneyimlendiğinde	ilham	verecekler	ve	sonsuza	dek	öyle	yapmaya	devam	edeceklerdir	.	O	farklı	bir	lisandır	,	tıpkı	sanat	gibi	.	Yaşamı	uzatan	ve	acıyı	azaltan	diğer	önemli	katkılar	elbette	ki	kritik	ve	harikadır	,	ama	bunlar	bütün	bilgi	ve	teknolojimizin	devamının	bir	parçasıdır	,	internet	gibi	.	Peki	sırada	ne	var	?	Belki	de	düşünülenin	aksine	,	1930'ların	sonlarında	ortaya	çıkan	,	o	zamandan	beri	de	her	on	yılda	bir	yeniden	canlanan	hayalperest	bir	fikir	olduğunu	tahmin	ediyorum	:	Kendi	kendine	çalışan	araçlar	.	Şimdi	şöyle	düşünüyorsunuz	,	daha	neler	.	Hız	kontrolünün	daha	gelişmiş	bir	versiyonu	nasıl	kayda	değer	olabilir	?	Bakın	,	dünyamızın	çoğu	yollar	ve	ulaşım	etrafında	tasarlanmıştır	.	Bunlar	Roma	İmparatorluğu'nun	başarısı	için	ne	kadar	gerekliyse	,	eyaletler	arası	otoban	sistemi	de	Amerika	Birleşik	Devletleri'nin	refahı	ve	gelişmesi	için	o	kadar	gereklidir	.	Bugün	,	dünyamızı	birbirine	bağlayan	bu	yollara	100	yıldır	büyük	oranda	değişmeden	kalmış	olan	arabalar	ve	kamyonlar	hâkim	durumda	.	Belki	bugün	çok	aşikâr	olmasa	da	,	kendi	kendine	giden	arabalar	şehirlerimizi	ve	bundan	dolayı	medeniyeti	yeniden	tasarlamamızı	sağlayan	kilit	teknoloji	olacaktır	.	İşte	nedeni	:	Bir	kere	yaygınlaşınca	,	bu	araçlar	her	sene	sadece	Amerika	Birleşik	Devletleri'nde	on	binlerce	ve	dünya	çapında	milyonlarca	hayat	kurtaracak	.	Otomotiv	enerji	tüketimi	ve	hava	kirliliği	dramatik	olarak	azalacak	.	Şehir	içi	ve	şehirler	arası	trafik	tıkanıklığının	büyük	bir	kısmı	yok	olacak	.	Bunlar	,	şehirlere	,	işe	ve	nasıl	yaşadığımıza	dair	ilginç	yeni	konseptler	ortaya	çıkmasına	olanak	sağlayacaktır	.	Gideceğimiz	yere	daha	hızlı	varacağız	ve	toplum	şimdi	trafikte	oturarak	sadece	hava	kirliliğine	sebep	olan	büyük	oranlardaki	kayıp	üretkenliği	yeniden	kazanacak	.	Ama	neden	şimdi	?	Niye	bunun	hazır	olduğunu	düşünüyoruz	?	Çünkü	son	30	yıl	içinde	,	otomotiv	endüstrisinin	dışındaki	insanlar	gerekli	mucizeleri	yaratmak	için	milyarlar	harcadılar	,	ancak	tamamen	farklı	amaçlar	için	.	DARPA	,	üniversiteler	ve	otomotiv	endüstrisinin	tamamen	dışındaki	şirketlerin	,	eğer	bu	konuda	akıllı	olunursa	otonominin	hemen	yapılabileceğini	fark	etmesi	gerekti	.	Peki	kendi	kendine	çalışan	arabalar	için	gerekli	beş	mucize	neydi	?	İlki	,	nerede	olduğunuzu	ve	tam	olarak	saat	kaç	olduğunu	bilmeniz	lazım	.	Bu	,	ABD	Hükümet'nin	yerleştirdiği	GPS	sistemi	,	küresel	konumlandırma	sistemi	tarafından	güzel	bir	şekilde	çözümlendi	.	Bütün	yolların	nerede	,	kuralların	ne	olduğunu	ve	nereye	gittiğinizi	bilmek	zorundasınız	.	Kişisel	navigasyon	sistemleri	,	araba	içi	navigasyon	sistemleri	ve	ağ	tabanlı	haritaların	çeşitli	ihtiyaçları	bunu	ele	alır	.	Yüksek	performanslı	bilişim	ağları	ile	ve	yakınlarınızda	olan	diğerleriyle	niyetlerini	anlamak	için	sürekliye	yakın	şekilde	iletişiminizin	olması	gereklidir	.	Mobil	telefonlar	için	geliştirilen	kablosuz	teknolojiler	biraz	modifikasyonla	bunu	çözümlemek	için	tamamen	uygundur	.	Başlamak	için	muhtemelen	hem	toplumun	,	hem	de	avukatların	bunun	kullanımı	için	güvenli	olduğuna	hemfikir	olduğu	bazı	yollar	isteyeceksiniz	.	Şartlı	şeritlerle	başlayıp	,	sonra	devam	edeceksiniz	.	Ancak	sonunda	,	insanları	,	işaretleri	ve	objeleri	tanımanız	gereklidir	.	Makine	görüşü	,	özel	sensörler	ve	yüksek	performanslı	bilgisayarlar	bunun	büyük	bir	kısmını	yapar	,	ancak	aileniz	arabanın	içerisindeyken	büyük	bir	kısmının	yeterli	olmadığı	aşikâr	.	Bazen	,	insanlar	da	anlam	kazandırmak	durumunda	kalacaklar	.	Bunun	için	yolcunuzu	uyandırıp	,	yolun	ortasındaki	büyük	tümseğin	ne	olduğunu	sormak	zorunda	kalabilirsiniz	.	Çok	kötü	bir	şey	değil	ve	bu	yeni	dünyada	bize	bir	amaç	verecektir	.	Bunun	yanında	,	ilk	sürücüler	kafası	karışmış	arabalarına	yoldaki	çataldaki	koca	tavuğun	aslında	bir	restoran	olduğunu	açıklayınca	,	sürmeye	devam	edilebilir	,	o	andan	sonra	dünyadaki	her	bir	araba	da	bunun	böyle	olduğunu	bilecektir	.	Beş	tane	mucize	,	çoğu	hazır	ve	artık	sadece	baştan	çıkarıcı	güzellik	ve	yeni	fonksiyonel	tasarımlara	sahip	otonom	araçlarla	dolu	,	daha	iyi	bir	dünyanın	görünür	vizyonuna	ihtiyacınız	var	,	artı	elde	edebilmek	için	bir	sürü	para	ve	çok	çalışmaya	.	Artık	başlangıç	birkaç	yıl	uzakta	ve	otonom	araçların	önümüzdeki	birkaç	on	yıl	içinde	dünyamızı	kalıcı	olarak	değiştireceğini	öngörüyorum	.	Sonuçta	,	bir	sonraki	Pantheon'ların	bileşenlerinin	her	yanımızda	olduğuna	inanıyorum	,	sadece	geniş	bilgileri	,	çok	disiplinli	yetenekleri	ve	derin	tutkuları	ile	vizyoner	insanların	onları	hayallerini	gerçekleştirmek	için	kullanmalarını	bekliyorlar	.	Ancak	bu	insanlar	kendiliğinden	birdenbire	var	olmuyor	.	Küçük	bir	çocukken	yetiştirilmeleri	ve	ve	cesaret	verilmeleri	gerekiyor	.	Onları	sevmemiz	ve	tutkularını	keşfetmelerine	yardımcı	olmamız	gerekiyor	.	Çok	çalışmaları	için	teşvik	etmemiz	ve	başarısızlığın	başarı	için	gerekli	bir	bileşen	olduğunu	anlamalarına	yardım	etmemiz	gerekiyor	,	aynı	şekilde	sebatın	da	.	Kendi	rol	modellerini	bulmalarına	yardımcı	olmamız	,	kendilerine	inanmaları	için	ve	her	şeyin	mümkün	olduğuna	inanmaları	için	güven	vermemiz	gerekiyor	,	aynı	büyükbabamın	beni	üretim	fazlaları	için	alışverişe	götürdüğü	zaman	olduğu	gibi	ve	annemle	babamın	beni	bilim	müzelerine	götürdüğü	zaman	olduğu	gibi	,	kendi	yollarını	bulmaları	için	onları	cesaretlendirmeliyiz	,	kendimizinkinden	çok	farklı	olsa	bile	.	Ancak	uyarıcı	bir	not	:	Aynı	zamanda	onları	periyodik	olarak	modern	mucizelerden	,	bilgisayarlardan	,	telefonlardan	,	tabletlerden	,	oyun	makinalarından	ve	TV'lerden	uzaklaştırmak	,	dünyamızın	,	gezegenimizin	ve	medeniyetimizin	hem	doğal	,	hem	de	tasarlanan	mucizelerini	deneyimlemeleri	için	onları	güneş	ışığına	çıkarın	.	Eğer	yapmazsak	,	bir	gün	korumak	ve	geliştirmekten	sorumlu	olacakları	bu	değerli	şeylerin	ne	olduklarını	anlamayacaklar	.	Aynı	zamanda	,	giderek	teknolojiye	bağımlı	olan	dünyamızda	yeteri	kadar	takdir	edilmiyor	gibi	görünen	bir	şeyin	,	sanat	ve	tasarımın	lüks	olmadığını	,	bilim	ve	mühendislikle	de	bir	şekilde	birbirine	zıt	olmadığını	anlamalarını	sağlamamız	gerekiyor	.	Aksine	bunlar	bizi	özel	hale	getirmek	için	gereklidir	.	Bir	gün	eğer	şansınız	olursa	,	belki	çocuklarınızı	gerçek	Pantheon'a	götürürsünüz	,	biz	de	kızımız	Kira'yı	götüreceğiz	,	2.000	sene	öteye	ulaşarak	,	Roma'da	onu	görmesem	kayda	değer	olmayacak	bir	günde	,	hayatımın	yolunu	çizen	hayret	verici	o	tasarımın	gücünü	ilk	elden	deneyimlemesi	için	.	Teşekkürler	.	(	Alkış	)