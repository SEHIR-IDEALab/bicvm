Kolera, Haiti'de 50 yıldan sonra ilk defa geçen Ekim ayında görüldü. Su kaynakları boyunca ne kadar yayılacağını ve durumun ne kadar kötüleşeceğini tahmin etmenin yolu yoktu. Ve nerede gerekli olduğunu bilmemek yardımın her zaman en çok ihtiyaç duyulan yerlerde yetersiz kalmasına neden oldu.
Masum yaşamları almadan ve geri döndürülemez zararlar vermeden önce fırtınaları tahmin etmede ve önlem almada iyiyiz, fakat aynı başarıyı su için gösteremiyoruz, ve işte nedeni. Şu an, eğer bölgedeki suyu test etmek isterseniz, eğitimli bir teknisyene ve bunun gibi pahalı bir ekipmana ihtiyacınız olur, ve kimyasal reaksiyonları gözlemlemek ve sonuçları elde etmek için yaklaşık bir gün beklemeniz gerekir. Değişmeden önce yerdeki durumun resmini çekemeyecek kadar yavaş, test gerektiren her yerde uygulayamayacak kadar pahalı. Ve bu arada insanların hala su içmeleri gerektiği gerçeğini göz ardı ediyor. Kolera salgınında topladığımız bilgilerin çoğunu suyu test ederek elde etmedik; yardım edemediğimiz tüm insanları belgeleyen bunun gibi şekillerden elde ettik.
Kanaryalar kömür madenlerindeki sayısız insanın hayatını kurtardı -- madencilerin güvende olup olmadıklarını anlamalarnın kolay ve paha biçilemez yolu. Tanıdığım bazı çok çalışkan ve zeki insanla bu sorun üzerinde çalışırken bu kolaylıktan ilham aldım. Bu sorunun daha kolay bir çözümü olduğunu düşünüyoruz -- hergün bunun gibi sorunlarla karşılaşan insanların kullanabileceği.
Daha başlangıç aşamasında, ama şu an bu şekilde görünüyor. Buna Su Kanaryası diyoruz. Önemli bir soruna cevap veren hızlı ve ucuz bir alet: Bu su kirlenmiş mi? Özel bir eğitim gerektirmiyor. Ve oluşacak kimyasal reaksiyonları beklemek yerine, ışık kullanıyor. Bu demek oluyor ki kimyasal reaksiyonların oluşmasını beklemeye gerek yok, tükenebilen ayıraçlar kullanmaya ve işlemeye uygun bilgiler edinmek için bir uzmana ihtiyaç yok.
Suyu test etmek için, sadece bir örnek yerleştiriyorsunuz ve saniyeler içinde, ya suyun kirli olduğunu gösteren kırmızı ışık ya da güvenli olduğunu gösteren yeşil ışık yanıyor. Bu herhangi birinin hayat kurtaran bilgiyi toplamasını ve ortaya çıktıkça suyun kalite koşullarını denetlemesini mümkün kılıyor.
Ayrıca, üst kısmında, kablosuz ağları GPS ve GSM ile düşük maliyetli bir aygıtla birleştiriyoruz. Bunun anlamı, her bir değer gerçek zamanlı eşlenmek için sunuculara otomatik olarak yollanıyor. Yeterli sayıda kullanıcıyla, bunun gibi haritalar düzeltmesi yıllar alan hasarlara dönüşmeden önce tehlike içeren durumları engelmeyi mümkün kılıyor. Ve bu bilgiyi en çok ihtiyaç duyan insanlara yaymak günlerce sürmektense, otomatik olarak yapılabilecek. Yayılmış ağların, büyük çaplı veri ve bilgilerin toplumu nasıl değiştirdiğini biliyoruz. Bence artık bunları suya uygulamanın vakti geldi.
Önümüzdeki yılda amacımız Su Kanaryasını piyasaya sürmek ve donanımı açık kaynaklı yapmak böylece herkes bu gelişime ve evrime katkıda bulunabilir ve birlikte bu sorunun üstesinden gelebiliriz.
Teşekkürler.
(Alkış)