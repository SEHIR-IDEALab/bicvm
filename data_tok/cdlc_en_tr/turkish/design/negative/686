Birkaç	ay	önce	fizik	dalındaki	Nobel	ödülü	bugüne	kadarki	en	önemli	astronomik	gözlemlerden	biri	olarak	nitelendirilen	bir	buluş	için	iki	astronom	ekibine	verilmişti	Ve	bugün	,	buldukları	şeyi	kısaca	anlatarak	,	onların	buluşunu	açıklayacak	son	derece	tartışmalı	bir	yapıyı	anlatacağım	,	diğer	bir	deyişle	bir	olasılık	olarak	Dünya'nın	,	Samanyolu'nun	ve	diğer	uzak	galaksilerin	ötesinde	evrenimizin	tek	evren	olmadığını	,	onun	yerine	çoklu	evrenler	adını	verdiğimiz	çok	sayıda	karmaşık	evrenler	yapısının	bir	parçası	olduğunu	görebiliriz	.	Çoklu	evren	fikri	gariptir	.	Demek	istediğim	,	birçoğumuz	''evren	''	kelimesinin	her	şey	demek	olduğu	inancıyla	büyüdük	.	Tedbirli	olmak	adına	birçoğumuz	diyorum	çünkü	dört	yaşındaki	küçük	kızım	doğduğundan	beri	bu	fikirlerden	bahsettiğimi	duyuyor	.	Geçen	sene	onu	karşıma	alıp	dedim	ki	,	''Sofia	,	seni	evrendeki	her	şeyden	daha	çok	seviyorum	.	''	Bana	dönüp	şunu	dedi	,	''Baba	,	evren	mi	çoklu	evrenler	mi	?	''	(	Gülüşmeler	)	Ama	bunun	gibi	alışılmışın	dışında	bir	yetiştirme	tarzı	olmadan	birçoğu	temelden	farklı	özelliklere	sahip	,	kendi	çaplarında	evrenler	olarak	düşünülebilecek	bizimkinden	başka	alemleri	hayal	etmek	çok	tuhaf	.	Ve	buna	rağmen	,	bu	fikir	hakikaten	ne	kadar	spekülatif	de	olsa	sizleri	bunu	ciddiye	almanız	için	geçerli	sebepler	olduğuna	ikna	etmeyi	amaçlıyorum	.	Çünkü	bu	doğru	olabilir	.	Sizlere	çoklu	evrenin	hikayesini	üç	kısımda	anlatacağım	.	Birinci	kısımda	,	şu	Nobel	ödülüne	layık	görülen	sonuçları	anlatacağım	ve	bu	sonuçların	ortaya	çıkarmış	olduğu	derin	gizeme	dikkat	çekeceğim	.	İkinci	kısımda	,	bu	gizem	için	bir	çözüm	önereceğim	.	Bu	sicim	teorisi	denilen	bir	yaklaşıma	dayanıyor	ve	işte	tam	da	burada	çoklu	evren	fikri	devreye	girecek	.	Son	olarak	,	üçüncü	kısımda	şişme	kuramı	denen	kozmoloji	teorisini	açıklayacağım	ve	bu	hikayenin	parçalarını	bir	araya	getirecek	.	Evet	,	ilk	kısım	1929	yılında	başlıyor	.	Büyük	astronom	Edwin	Hubble'ın	uzaktaki	galaksilerin	bizden	giderek	uzaklaştığını	fark	ederek	uzayın	kendi	kendine	esnediğini	,	genişlediğini	ortaya	koymasıyla	.	İşte	bu	devrim	niteliğindeydi	.	Bundan	önceki	birikimimiz	tüm	ölçeklerde	evrenin	durağan	olduğuna	yönelikti	.	Öyle	olmasa	bile	,	herkesin	emin	olduğu	bir	şey	vardı	:	genişleme	yavaşlıyor	olmalı	.	Tıpkı	Dünya'nın	kütle	çekiminin	havaya	fırlatılan	bir	elmanın	yükselmesini	yavaşlatması	gibi	,	her	bir	galaksinin	kütle	çekiminin	diğerlerine	etkisi	uzayın	genişlemesini	yavaşlatıyor	olmalı	.	Şimdi	1990'lara	gelelim	sunumun	başında	bahsettiğim	şu	iki	astronom	ekibi	bu	akıl	yürütmeden	ilham	alarak	genişlemenin	yavaşlama	oranını	ölçmüşlerdi	.	Ve	bunu	birçok	uzak	galaksi	üzerinde	kılı	kırk	yaran	gözlemler	yapmaları	sayesinde	,	genişleme	hızının	zamana	göre	nasıl	değiştiğini	kaydederek	yaptılar	.	İşte	sürpriz	de	burada	.	Genişlemenin	hiç	de	yavaşlamadığını	buldular	.	Aksine	genişlemenin	hızlandığını	,	hızının	gitgide	arttığını	buldular	.	Bu	tıpkı	havaya	attığınız	bir	elmanın	gitgide	hızlanarak	yükselmesi	gibi	bir	şey	.	Eğer	bir	elmanın	bunu	yaptığını	görseniz	,	neden	olduğunu	bilmek	istersiniz	.	Bunu	ittiren	şey	ne	?	Benzer	bir	şekilde	,	astronomların	bu	buluşu	Nobel	ödülünü	şüphesiz	gayet	iyi	bir	şekilde	hak	ediyordu	ama	buradan	benzer	bir	soru	çıkardılar	.	Tüm	bu	galaksileri	sürekli	artan	bir	hızla	birbirinden	uzaklaştıran	kuvvet	neydi	?	Eh	,	bunun	için	en	parlak	cevap	Einstein'ın	eski	bir	fikrinden	geliyor	.	Görüyorsunuz	ki	,	hepimiz	kütleçekimin	tek	bir	şey	yapan	bir	kuvvet	olduğu	fikrine	alışkınız	,	cisimleri	birbirine	çektiği	fikrine	.	Ama	Einstein'ın	kütleçekim	teorisinde	,	onun	genel	görelilik	kuramında	,	kütleçekim	cisimleri	birbirinden	uzklaştırabilir	de	.	Nasıl	?	Şöyle	ki	,	Einstein'ın	matematiğine	göre	eğer	uzay	düzgün	dağılımlı	olarak	görünmez	bir	enerji	ile	doluysa	,	yani	bir	nevi	homojen	,	görünmez	bir	pus	gibi	,	öyleyse	bu	pus	tarafından	üretilen	kütleçekim	itici	olmalı	,	bu	itici	kütleçekim	tam	da	gözlemlerimizi	açıklamak	için	ihtiyacımız	olan	şey	.	Çünkü	uzaydaki	görünmez	bir	enerjiye	ait	itici	kütleçekim	--	şimdilerde	ona	karanlık	enerji	diyoruz	,	ama	görebilesiniz	diye	burada	onu	beyaz	bir	pus	haline	getirdim	--	onun	bu	itici	kütleçekimi	her	bir	galaksinin	birbirini	itmesine	sebep	olarak	,	genişlemenin	hızlanmasını	sağlardı	,	yavaşlamasını	değil	.	Ve	bu	açıklama	büyük	bir	yol	katedildiğini	gösteriyor	.	Ama	ben	size	burada	birinci	kısımda	bir	gizem	vadetmiştim	.	O	da	şu	.	Astronomlar	kozmik	hızlanmayı	açıklamak	üzere	uzayın	ne	kadarlık	kısmının	bu	karanlık	enerjiyle	dolu	olması	gerektiğini	hesapladıklarında	bulduklarına	bir	bakın	.	Bu	sayı	çok	küçük	.	İlgili	birimle	ifade	edildiğinde	,	inanılmaz	derecede	küçük	.	Ve	işte	işin	gizemli	tarafı	da	bu	tuhaf	sayıyı	açıklamak	.	Biz	bu	sayının	fizik	kanunlarından	doğmasını	isteriz	,	ama	şimdiye	kadar	bunun	yolunu	bulan	kimse	çıkmadı	.	Şimdi	şunu	merak	edebilirsiniz	,	bunu	umursamalı	mıyız	?	Belki	bu	sayıyı	açıklamak	sadece	teknik	bir	mesele	,	uzmanlardan	başka	hiç	kimseyi	ilgilendirmeyen	teknik	bir	detay	.	Eh	,	tabii	ki	bu	teknik	bir	detay	,	ama	bazı	detaylar	gerçekten	önemlidir	.	Bazı	detaylar	gerçekliğin	henüz	keşfedilememiş	alemlerine	bir	pencere	açar	,	ve	bu	tuhaf	sayı	tam	da	bunu	yapıyor	olabilir	,	zira	bunu	açıklamak	üzere	gelişme	kaydedebilen	tek	yaklaşım	başka	evrenlerin	varlığı	ihtimalini	devreye	sokuyor	--	sicim	teorisinden	doğal	olarak	ortaya	çıkan	bir	fikir	,	ki	bu	fikir	beni	ikinci	kısma	getiriyor	:	sicim	teorisi	.	Öyleyse	siz	karanlık	enerjinin	gizemini	aklınızın	bir	köşesinde	tutarken	,	bu	arada	ben	devam	edip	sizlere	sicim	teorisinin	üç	kilit	noktasından	bahsedeyim	.	Her	şeyden	önce	,	sicim	teorisi	nedir	?	Einstein'ın	hayali	olan	bir	birleştirilmiş	fizik	teorisini	,	evrende	geçerli	olan	tüm	kuvvetleri	açıklayabilen	tek	ve	kapsayıcı	bir	çerçeveyi	gerçeğe	dönüştürmek	için	oluşturulan	bir	yaklaşım	.	Sicim	teorisinin	merkezindeki	fikir	aslında	gayet	açık	.	Diyor	ki	,	maddenin	herhangi	bir	parçasını	çok	küçük	boyutta	incelerseniz	,	öncelikle	moleküllere	rastlar	sonra	da	atomları	ve	atom	altı	parçacıkları	bulursunuz	.	Ama	teoriye	göre	daha	da	ince	detaya	girerseniz	,	şu	anki	teknolojiyle	yapabileceğimizden	daha	küçük	boyutta	,	bu	parçacıkların	içinde	farklı	bir	şey	bulursunuz	--	titreşen	küçük	enerji	iplikçikleri	,	küçücük	titreyen	sicimler	.	Ve	tıpkı	bir	kemanın	telleri	gibi	,	farklı	motiflerle	titreşerek	farklı	müzikal	notalar	üretebilirler	.	Bu	küçük	temel	sicimler	,	farklı	motiflerle	titreştiklerinde	farklı	çeşitlerde	parçacıklar	üretirler	--	işte	elektronlar	,	kuarklar	,	nötrinolar	,	fotonlar	,	ve	diğer	tüm	parçacıklar	titreşen	sicimlerden	ortaya	çıktığına	göre	hepsi	tek	bir	çerçeve	içinde	birleştirilmiş	oluyor	.	Bu	çok	cezbedici	bir	tablo	,	bir	nevi	kozmik	senfoni	gibi	,	dünyada	etrafımızda	gördüğümüz	tüm	zenginliğin	bu	küçücük	tellerin	çalabildiği	müzikten	ortaya	çıkmış	olması	.	Ama	bu	zarif	birleştirmenin	bir	bedeli	var	,	çünkü	yıllar	süren	araştırmalar	sicim	teorisinin	matematiğinin	pek	iyi	sonuç	vermediğini	gösterdi	ve	şayet	çok	alışılmadık	bir	şeye	izin	vermediğimiz	müddetçe	kendi	içinde	tutarsızlıkları	oluyor	--	o	da	uzaya	ekstra	boyutlar	eklemek	.	Şöyle	ki	,	hepimiz	uzayın	olağan	üç	boyutunu	biliyoruz	.	Ve	bunları	düşünebiliyorsunuz	;	yükseklik	,	genişlik	ve	derinlik	.	Ama	sicim	teorisine	göre	inanılmaz	küçük	ölçeklerde	,	tespit	edemediğimiz	şekilde	öylesine	minikçe	içine	kıvrılmış	ek	birtakım	boyutlar	var	.	Ama	boyutlar	gizlenmiş	olsa	bile	,	bizim	gözlemleyebildiğimiz	şeyler	üzerine	etkisi	olacaktır	,	çünkü	bu	ek	boyutların	biçimleri	sicimlerin	ne	şekilde	titreşeceğini	sınırlıyor	.	Ve	sicim	teorisinde	,	titreşim	her	şeyi	belirler	.	Öyleyse	parçacıkların	kütleleri	,	kuvvetlerin	direnci	,	ve	en	önemlisi	,	karanlık	enerjinin	miktarı	bu	ekstra	boyutların	şekli	tarafından	belirlenecektir	.	O	halde	eğer	bu	ekstra	boyutların	şeklini	bilebileseydik	,	bu	özellikleri	hesaplamamız	mümkün	olacaktı	,	karanlık	enerjinin	miktarını	hesaplayabilecektik	.	İşin	zorluğu	bu	ekstra	boyutların	şekillerinin	neye	benzediğini	bilmiyoruz	.	Elimizdekiler	matematiğin	elverdiği	ölçüde	aday	şekillerin	bir	listesi	.	Bu	fikirler	ilk	geliştirilmeye	başlandığında	sadece	beş	farklı	şekil	adayımız	vardı	,	dolayısıyla	gözlemlediğimiz	fiziksel	özelliklerden	çıkarsamak	üzere	onları	birer	birer	inceleyebileceğinizi	hayal	edebilirdiniz	.	Ama	zamanla	araştırmacılar	başka	adaylar	buldukça	liste	genişledi	.	Sayı	başta	beşken	,	sonra	yüzlerce	ve	daha	sonra	binlerce	oldu	--	Büyük	,	ama	hala	analiz	etmek	üzere	toparlaması	mümkün	,	çünkü	sonuçta	yüksek	lisans	öğrencilerinin	yapacak	işe	ihtiyacı	var	.	Ama	liste	büyümeye	devam	etti	milyonlarca	ve	bugüne	kadar	milyarlarca	oldu	.	Aday	şekillerin	listesi	10	üzeri	500'lere	kadar	fırladı	.	Öyleyse	,	ne	yapacağız	?	Bazı	araştırmacılar	ümidini	kaybetti	,	ek	boyutların	şekilleri	için	çok	fazla	aday	olması	ve	bunların	her	birinin	farklı	fiziksel	özelliklere	yol	açıyor	olması	sebebiyle	sicim	teorisinin	asla	sınanabilir	ve	açıklayıcı	tahminler	yapamayacağı	sonucuna	vardılar	.	Ama	diğerleri	konuya	olağandışı	bir	boyut	kazandırdı	ve	bizi	çoklu	evrenler	olasılığına	götürdüler	.	Fikirleri	şuydu	.	Belki	de	bu	şekillerin	her	birinin	eşit	bir	dayanağı	var	.	Her	biri	farklı	ekstra	boyutlara	karşılık	farklı	şekillere	sahip	pek	çok	evren	olduğu	düşünülürse	,	her	bir	şekil	diğerleri	kadar	gerçek	.	Ve	bu	radikal	önermenin	şu	bahsettiğimiz	gizem	üzerinde	inanılmaz	bir	etkisi	var	:	Nobel	ödülü	alan	hesaplamanın	ortaya	çıkardığı	karanlık	enerji	miktarı	üzerinde	.	Çünkü	görüyorsunuz	ki	,	eğer	başka	evrenler	varsa	ve	bu	evrenlerin	her	biri	,	diyelim	ki	ekstra	boyutlarına	karşılık	farklı	şekillere	sahipse	,	o	zaman	her	evrenin	fiziksel	özellikleri	birbirinden	farklı	olacaktır	,	ve	bilhassa	,	her	bir	evrende	bulunan	karanlık	enerji	miktarı	da	farklı	olacaktır	.	Bu	da	demek	oluyor	ki	,	ölçümünü	yaptığımız	karanlık	enerji	miktarını	açıklamadaki	gizem	tamamen	farklı	bir	hale	bürünüyor	.	Bu	bağlamda	,	fiziğin	kanunları	karanlık	enerji	miktarını	gösteren	sayıyı	açıklayamaz	,	çünkü	aslında	tek	bir	sayı	yok	,	pek	çok	sayı	var	.	Bu	da	demek	oluyor	ki	aslında	biz	soruyu	yanlış	soruyoruz	.	Sormamız	gereken	doğru	soru	şu	,	biz	insanlar	kendimizi	neden	bu	evrende	,	mümkün	olan	diğer	onca	ihtimalden	birinde	değil	de	tam	da	ölçtüğümüz	miktarda	karanlık	enerjiye	sahip	olan	bu	evrende	bulduk	?	Ve	bu	bize	ilerleme	kaydettirecek	bir	soru	.	Çünkü	bizimkinden	çok	daha	fazla	karanlık	enerjiye	sahip	olan	evrenlerde	,	maddeler	ne	zaman	galaksi	oluşturmaya	kalksa	,	ortamdaki	karanlık	enerjinin	itme	kuvveti	öyle	büyük	olacak	ki	kümelenen	maddelerin	dağılmasına	sebep	olacak	ve	galaksiler	oluşmayacak	.	Bizimkinden	çok	daha	az	karanlık	enerjiye	sahip	olan	evrenlerse	,	onlar	da	kendi	içlerine	çok	hızlı	bir	biçimde	çökecekler	ve	yine	galaksiler	oluşmayacak	.	Ve	galaksiler	olmadan	,	yıldızlar	olmaz	,	gezegenler	olmaz	,	haliyle	de	bizimki	gibi	yaşam	formlarının	o	diğer	evrenlerde	var	olma	şansı	olmaz	.	Yani	biz	kendimizi	tam	olarak	ölçtüğümüz	miktarda	karanlık	enerjiye	sahip	olan	bir	evrende	bulduk	,	çünkü	bizimki	gibi	yaşam	formlarına	ev	sahipliği	yapabilecek	koşullara	sahip	olan	evren	bizimkiydi	.	İşte	hepsi	bu	kadar	.	Gizem	çözüldü	,	çoklu	evrenler	bulundu	.	Ama	bazıları	bu	açıklamayı	tatmin	edici	bulmuyor	.	Bizler	fiziğin	gözlemlerimiz	üzerine	kesinlikli	açıklamalar	yapmasına	alışkınız	.	Ama	mesele	şu	ki	,	eğer	gözlemini	yaptığınız	özellikler	daha	geniş	bir	gerçeklik	manzarası	içinde	,	çok	geniş	çeşitlilikte	değerler	alabiliyorsa	,	belirli	bir	sayısal	değere	karşılık	tek	bir	açıklama	olmasını	beklemek	yanlış	olacaktır	.	Eski	bir	örnek	de	bambaşka	bir	sayıyı	anlamak	adına	saplantılı	uğraşlar	vermiş	büyük	astronom	Johannes	Kepler'den	geliyor	--	neden	Güneş	,	Dünya'dan	93	milyon	mil	uzakta	.	O	bu	sayıyı	açıklamak	için	on	yıllar	boyunca	çalıştı	,	ama	asla	başaramadı	,	ve	neden	başaramadığını	biz	biliyoruz	.	Kepler	aslında	yanlış	soruyu	soruyordu	.	Artık	,	kendi	yıldızından	farklı	uzaklıklarda	bulunan	pek	çok	gezegen	olduğunu	biliyoruz	.	Dolayısıyla	fizik	kanunlarının	bu	münferit	sayıyı	,	yani	93	milyon	mili	açıklamasını	ummak	,	bayağı	yanlış	bir	yaklaşım	.	Onun	yerine	sorulacak	doğru	soru	ise	şu	,	biz	insanlar	,	kendimizi	neden	onca	başka	ihtimal	varken	tam	da	bu	uzaklıkta	bulunan	bir	gezegen	üzerinde	bulduk	?	Ve	işte	yine	,	bizim	cevap	verebileceğimiz	bir	soru	bu	.	Güneş	gibi	bir	yıldıza	daha	yakında	bulunan	gezegenler	çok	sıcak	olacak	ve	bizim	yaşam	formumuz	asla	var	olamayacaktır	.	Ve	bu	yıldızdan	çok	daha	uzakta	bulunan	gezegenler	ise	çok	soğuk	olacak	ve	işte	yine	,	bizim	yaşam	formumuz	asla	tutunamayacaktır	.	O	yüzden	kendimizi	tam	da	bu	uzaklıktaki	bir	gezegende	buluyoruz	çünkü	bizim	yaşam	formumuz	için	hayatî	olan	koşulları	sağlıyor	.	Konu	gezegenlere	ve	uzaklıklarına	geldiğinde	,	bu	açıkça	doğru	türden	bir	akıl	yürütme	.	Mesele	şu	ki	,	konu	evrenlere	ve	içerdikleri	karanlık	enerjiye	geldiğinde	,	bu	akıl	yürütme	bunlar	için	de	doğru	olabilir	.	Bir	temel	farklılık	,	elbette	,	bizler	orada	başka	gezegenler	olduğunu	biliyoruz	,	oysa	başka	evrenler	olabileceği	fikri	hakkında	şimdiye	kadar	yaptığım	şey	ise	sadece	spekülasyon	.	Öyleyse	parçaları	bir	araya	getirdiğimizde	,	gerçekten	başka	evrenleri	meydana	getirecek	bir	mekanizmaya	ihtiyacımız	var	.	Ve	bu	da	beni	son	kısma	,	üçüncü	kısma	getiriyor	.	Çünkü	böyle	bir	mekanizma	,	``	büyük	patlama	''	yı	anlamaya	çalışan	kozmologlar	tarafından	keşfedildi	bile	.	Biliyorsunuz	,	büyük	patlamadan	bahsettiğimizde	,	genellikle	aklımızda	evrenimizi	yaratan	ve	dışarı	doğru	büyümesini	sağlayan	bir	çeşit	kozmik	patlama	görüntüsü	oluşur	.	Ama	burada	küçük	bir	sır	var	.	Büyük	Patlama	çok	önemli	bir	şeyi	açıkta	bırakıyor	,	``	patlama	''	kısmını	.	Bize	evrenin	patlamadan	sonra	nasıl	evrildiğini	açıklıyor	,	ama	o	patlamayı	neyin	tetiklediği	hakkında	en	ufak	bir	fikir	vermiyor	.	Ve	bu	boşluk	sonunda	Büyük	Patlama	Teorisi'nin	geliştirilmiş	bir	sürümünde	dolduruldu	.	Buna	``	şişme	kozmolojisi	''	deniyor	,	ve	bu	,	uzayın	dışarı	doğru	büyümesini	doğal	olarak	sağlayacak	bir	çeşit	yakıt	betimliyor	.	Bu	yakıt	kuantum	alanı	denen	bir	şeye	dayanıyor	,	ama	bizim	için	burada	gerekli	tek	ayrıntı	şu	ki	,	bu	yakıt	öylesine	yüksek	verimli	ki	,	bunu	kullanıp	bitirmek	hemen	hemen	imkansız	.	Dolayısıyla	şişme	kuramında	,	evrenimizi	oluşturan	büyük	patlama	tek	seferlik	bir	olay	gibi	görünmüyor	.	Bu	yakıt	bizim	büyük	patlamamızı	meydana	getirmekle	kalmadı	,	ayrıca	başka	sayısız	büyük	patlamaları	da	oluşturdu	ve	bunların	her	biri	kendi	ayrı	evreninin	oluşmasına	sebep	olurken	bizim	evrenimiz	sayısız	evrenlerden	oluşan	büyük	kozmik	köpük	küveti	içindeki	tek	bir	köpük	haline	geldi	.	İşte	şimdi	bunu	sicim	teorisiyle	birleştirdiğimizde	,	ortaya	çıkan	tablo	bu	şekilde	.	Bu	evrenlerin	her	birinin	ekstra	boyutları	var	.	Bu	ekstra	boyutlar	pek	çok	farklı	şekillerde	olabiliyor	.	Bu	değişik	şekiller	de	farklı	fiziksel	özellikleri	beraberinde	getiriyor	.	Ve	biz	kendimizi	diğerleri	yerine	bu	evrende	buluyoruz	,	çünkü	bizim	yaşam	biçimimizin	tutunabilmesi	için	uygun	olan	fiziksel	özelliklere	ve	karanlık	enerji	miktarına	sahip	olan	tek	evren	bizim	evrenimiz	.	Ve	kozmos'un	geniş	plandaki	bu	tablosu	cezbedici	ama	oldukça	da	tartışmalı	ve	en	gelişmiş	gözlemlerimiz	ve	teorilerimiz	bizi	bu	tabloyu	ciddi	ciddi	düşünmeye	sevk	ediyor	.	Geriye	kalan	bir	büyük	soru	ise	elbette	şu	,	diğer	evrenlerin	varlığını	doğrulamamız	hiç	mümkün	olabilecek	mi	?	İzin	verin	günün	birinde	bunun	gerçekleşebileceğini	açıklayayım	.	Şişme	kuramının	şimdiden	gözleme	dayalı	güçlü	dayanakları	var	.	Çünkü	bu	kuram	,	büyük	patlamanın	o	denli	şiddetli	olduğunu	öngörüyor	ki	,	uzay	süratle	genişledikçe	mikro	dünyadaki	küçük	kuantum	titreşimlerinin	makro	dünyaya	yayılarak	kendine	özgü	bir	parmak	izi	gibi	düşünülebilecek	,	uzayda	nispeten	sıcak	ve	soğuk	noktalardan	oluşan	bir	örüntü	bırakacağını	,	bunun	da	güçlü	teleskoplar	tarafından	gözlemlenebileceğini	öngörüyor	.	Daha	da	ileri	gidersek	,	eğer	başka	evrenler	varsa	,	bu	kuram	bu	evrenlerin	sıklıkla	birbiriyle	çarpışabileceğini	öngörüyor	.	Ve	eğer	bizim	evrenimiz	başka	biriyle	çarpışırsa	,	bu	çarpışma	ek	olarak	uzay	boyunca	sıcaklık	değişikliklerinden	oluşan	hafif	bir	örüntü	oluşturacaktır	ve	bunu	günün	birinde	tespit	etmemiz	mümkün	olabilir	.	Bu	tablo	bu	denli	egzotik	olmasının	yanında	,	günün	birinde	gözlemlere	de	dayandırılarak	,	diğer	evrenlerin	varlığı	ortaya	konulabilir	.	Sonuç	olarak	tüm	bu	fikirlerden	yola	çıkarak	çok	uzak	bir	gelecek	için	çarpıcı	bir	çıkarım	yapacağım	.	Gördüğünüz	gibi	,	evrenimizin	durağan	olmadığını	,	uzayın	genişlemekte	olduğunu	,	bu	genişlemenin	de	giderek	hızlandığını	ve	başka	evrenler	de	olduğunu	,	hepsini	uzak	galaksilerden	bize	ulaşan	yıldızların	o	noktasal	zayıf	ışıklarını	dikkatlice	irdeleyerek	öğrendik	.	Ama	bu	genişleme	hızlandığı	için	,	çok	uzak	bir	gelecekte	,	bu	galaksiler	çok	hızlı	bir	şekilde	iyice	uzaklaşıyor	olacak	ve	artık	onları	göremeyeceğiz	--	teknolojik	sebeplerden	dolayı	değil	ama	fizik	kanunları	sebebiyle	.	Bu	galaksilerin	yaydığı	ışık	mümkün	olan	en	yüksek	hızda	,	ışık	hızında	seyretse	bile	aramızdaki	sürekli	açılan	bu	mesafeyi	kat	edemeyecek	hale	gelecek	.	Yani	uzak	gelecekteki	astronomlar	uzayın	derinliklerine	baktıklarında	durağan	,	zifiri	bir	kör	karanlıktan	oluşan	sonsuz	bir	uzamdan	başka	bir	şey	görmeyecekler	.	Evrenin	durağan	ve	değişmez	olduğunu	,	kendilerine	de	evsahipliği	yapan	,	maddenin	bu	tekil	ve	merkezi	vahası	dışında	bir	yerleşim	olmadığı	sonucuna	varacaklar	--	işte	bu	,	kozmos'un	tamamıyla	yanlış	olduğunu	bildiğimiz	bir	tablosu	.	Ama	belki	de	bu	gelecekteki	astronomların	elinde	önceki	dönemlerden	kalma	,	tıpkı	bizimki	gibi	,	genişleyen	galaksilerle	dolu	bir	kozmos	fikrini	onaylayan	kayıtlar	olacak	.	Ama	acaba	geleceğin	astronomları	bu	tarihî	bilgilere	inanacak	mı	?	Yoksa	o	karanlık	,	durağan	ve	boş	evrende	yalnızca	kendilerinin	o	en	gelişmiş	gözlemlerinin	sonuçlarına	mı	inanacaklar	?	İkincisinin	olacağından	kuşkulanıyorum	.	Bu	da	demek	oluyor	ki	şu	an	inanılmaz	derecede	ayrıcalıklı	çağlarda	yaşıyoruz	,	kozmos	hakkında	belli	derin	gerçekliklerin	halen	insanların	keşfetme	arzusu	tarafından	ulaşılabilir	olduğu	çağlardayız	.	Görünüşe	bakılırsa	bu	her	zaman	böyle	olmayacak	.	Çünkü	bugünün	astronomları	,	güçlü	teleskoplarını	gökyüzüne	çevirerek	,	bir	avuç	aydınlatıcı	fotonu	tüm	çıplaklığıyla	yakalayabildiler	--	milyarlarca	yıldır	yolda	olan	bir	çeşit	kozmik	mesaj	.	Ve	çağlar	boyunca	yankılanan	bu	mesaj	gayet	açık	.	Doğa	bazen	sırlarını	çözülmeyecek	şekilde	fizik	kanunları	ile	sıkıca	sarar	ve	onları	gizler	.	Bazen	gerçekliğin	asıl	doğası	ufkun	hemen	ötesinden	bizlere	işaret	verir	.	Çok	teşekkür	ederim	.	(	Alkışlar	)	Chris	Anderson	:	Brian	,	teşekkürler	.	Az	önce	bahsettiğin	fikirlerin	çeşitliliği	baş	döndürücü	,	olağanüstü	,	harika	.	Tarihsel	açıdan	bakınca	kozmolojinin	bulunduğu	yeri	nasıl	görüyorsun	?	Sana	göre	şu	an	tarihsel	olarak	olağandışı	bir	şeylerin	ortasında	mıyız	?	BG	:	Yani	aslında	bunu	söylemek	zor	.	Uzak	gelecekteki	astronomların	bu	meseleyi	çözebilecek	yeterince	bilgiye	sahip	olamayacağını	öğrendiğimizde	,	doğal	olan	soru	şu	ki	,	belki	de	zaten	biz	çoktan	o	duruma	geldik	ve	evrenin	belli	bir	takım	derin	,	kritik	özellikleri	kozmolojinin	evrimi	sebebiyle	anlayabilme	yetimizden	çoktan	kaçtı	.	Yani	bu	perspektifle	,	belki	de	her	zaman	sorular	soruyor	olacağız	ve	bunlara	asla	tam	olarak	cevap	veremeyeceğiz	.	Öte	yandan	,	şu	an	evrenin	ne	kadar	yaşlı	olduğunu	anlayabiliyoruz	.	13.72	milyar	yıl	önce	ortaya	çıkan	kozmik	mikrodalga	arkaplan	ışıması	verilerini	nasıl	değerlendireceğimizi	anlayabiliyoruz	.	Böyle	olunca	,	bugün	ileride	nasıl	görüneceğini	tahmin	edecek	hesaplamalar	yapıyoruz	ve	tutuyor	.	Aman	tanrım	!	Bu	inanılmaz	.	Yani	bir	yandan	,	geldiğimiz	yer	gerçekten	inanılmaz	,	ama	gelecekte	ne	gibi	kayalara	çarpacağımızı	kim	bilebilir	.	CA	:	Önümüzdeki	birkaç	gün	buralarda	olacaksın	.	Belki	bu	diyalogların	bir	kısmı	devam	edebilir	.	Teşekkürler	,	Sağol	,	Brian	.	(	BG	:	Ben	teşekkür	ederim	.	)	(	Alkışlar	)