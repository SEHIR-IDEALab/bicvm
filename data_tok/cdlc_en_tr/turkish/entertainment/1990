Oldukça basit. 35 yıllık kaya tırmanışı sonucu keşfettiğim dokuz adet kural benzeri şey var. Çoğu oldukça temel şeyler.
Birinci kural: Sakın bırakma -- mutlak bir başarı yöntemi. Fakat aslında, çoğu zaman vücudunuz bırakmadan önce bırakmayı siz düşünürsünüz. Orada asılı haldeyken oldukça tuhaf bazı çözümler bulursunuz.
İkinci kural: Tereddüt kötüdür. Bu Tuolumne Meadows'daki Yosemite vadisinde bir sürtünme tırmanışı. Sürtünme tırmanışları herhangi bir yüksek çıkıntılı kenar içermez. Küçük çıkıntı ve girintileri kullanarak tırmanırsınız. En fazla sürtünmeyi elinizi veya ayağınızı kaya üzerine ilk koyduğunuzda elde edersiniz. Ve o noktadan sonra temelde düşersiniz. Yani momentum iyidir. Durmayın.
Kural üç: Bir planınız olsun. Boulder'in dışındaki El Dorado Kanyonu'nda gerçekleştirilen bu tırmanışa Çıplak Kenar denir. Bu tırmanışçı oranın son aşamasında. Aslında tam benim düştüğüm yerde. Altında yaklaşık 1,000 feet (~300m) boşluk var. Ve bütün zorlu aşamalar aşağıda kaldı. Çoğu zaman şöyle olur: Çok sıkı bir plan yaparsınız, "En zorlu bölümü nasıl geçerim? En zorlu bölümü nasıl geçerim?" diye. Ama sonra ne olur? Son aşamaya ulaşırsınız. Bu kolaydır. Sonunda tamamen canınız çıkar. Bunu yapmayın. Zirveye ulaşmak için ilerisini planlamalısınız.
Ayrıca tamamlamak için gereken her bir adımı aklınızdan çıkartamazsınız. Bu Yosemite vadisindeki Peyrat zirvesinde Dike Route adında bir tırmanış. Bu tırmanışın ilginç tarafı aslında çok da zor bir tırmanış olmamasıdır. Fakat lider sizseniz, en zor kısımda, düşük açılı kaya parçalarına doğru yaklaşık 100 feetlik (~30m) bir düşüş sizi bekler. Yani, odaklanmanız lazım. Coleridge's Kubla Kahn gibi bir yerin ortasında durmak istemezsiniz. Harekete devam etmeniz gerekir.
Kural beş: Nasıl dinleneceğinizi bilin. Bu oldukça ilginç. En iyi tırmanışçılar, en zor durumlarda bile vücutlarını dinlenebilecekleri, tekrar toplanabilecekleri, odaklanabilecekleri, ve tırmanışa devam edebilecekleri bir pozisyona getirebilenlerdir. Bu, yine Kaliforniya'da, Needles'taki bir tırmanış.
Korku gerçekten berbattır çünkü yaptığınız işe odaklanmadığınızı gösterir. Yaptığınız işte başarısız olmanızın doğuracağı sonuçlar üzerine odaklanıyorsunuzdur. Çünkü herhangi bir hareketi etkili bir şekilde yapmak için tamamıyla onun üzerinde yoğunlaşıp süreçleri gözden geçirmeniz gerekir.
Tırmanış hakkındaki diğer bir şey ise: Çoğu kimse bu işteki herşeyin bir örnek yapıldığını sanır. Ve en aşikar çözümlere başvururlar. Burası, çoğunuzun "Close Encounters"dan hatırlayacağı, Wyoming'deki sütunlu yapıdaki bir bazalt oluşumu olan Devils Tower (Şeytanların Kulesi). Burada, genelde tırmanışçılar ellerini ve ayaklarını içeri sokarlar, ve tırmanmaya başlarlar. Çatlaklar ayağınızı içeri sokmak için çok küçüktür dolayısı ile tek yol parmak uçlarınızı çatlaklara sokmak ve ters baskı uygulayarak kendinizi yukarı itmektir.
Kural sekiz: Güç her zaman başarı demek değildir. 35 yıldır tırmanış rehberiyim, ters duvarlarda ve buna benzer yerlerde çalıştım, öğrendiğim en önemli şey ise, bazıları sürekli barfiks çekmeye çalışırlar. Yeni başlayanlar, canları çıkıncaya kadar çalışırlar ve 15 feet (~5m) tırmanabilirler. Ama 15 civarında barfiks çekebiliyorlar, değil mi? Ve sonra bir anda iflas ederler. Kadınlar denge konusunda çok daha iyidir çünkü 100 barfiks çekebilecekleri gibi bir düşünceye sahip değildirler. Ağırlığı ayaklarının üzerine nasıl paylaştıracaklarını düşünürler, zira doğal olan budur. Seni bütün gün taşımaktalar. Dolayısı ile denge oldukça önemlidir, ağırlığı vücudunuzun en güçlü kaslarını barındıran ayaklarınızın üzerinde tutmak.
Ve tabii bir de dokuzuncu kural var. Bu kural planlamadığım 40 feetlik (12m) bir düşüş sonrası kaburgalarımı kırdıktan sonra aklıma geldi. O noktaya; ne olacağını anladığınız zamana geldiğinizde nasıl bırakacağınızı düşünmeye başlamanız gerekiyor çünkü bu sakatlanmamak için gereken kritik bir nokta -- halata nasıl asılı kalacağınız, ya da halatsız tırmanıyorsanız, düşüşü kontrol edebileceğiniz bir yere düşmeniz. Yani acı sona kadar tutunmaya devam etmeyin. Çok teşekkür ederim. (Alkış)