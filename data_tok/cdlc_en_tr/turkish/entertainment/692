Üniversitenin sonunda beni lobicilik eğitimi aldığım Vermont Eyalet Evi'nde yakalayıp hayatımla ne yapmak istediğimi sorsaydınız, size Çin denklik sınavı Hanyu Shuiping Kaoshi'yi yeni geçtiğimi Pekin'de hukuk okuyacağımı baştan aşağı yönetmelik değişiklikleri ve yargı sistemi reformlarıyla Amerika - Çin ilişkilerini geliştireceğimi söylerdim. (Gülüşmeler) (Alkış) Bir planım vardı ve onun bancoyla herhangi bir ilgisi olacağını hiç düşünmemiştim.
Ne kadar büyük bir etkisi olacağı hakkında hiçbir fikrim yoktu, ta ki bir gün bir partideyken odanın köşesindeki müzik setinden gelen bir ses duyana kadar. "Shady Grove (Gölgeli Koruluk)" adli parçayı çalan ve söyleyen Doc Watson'di. ♫Shady Grove, benim küçük aşkım♫ ♫Shady Grove, sevgilim♫ ♫Shady Grove, benim küçük aşkım♫ ♫Harlan'a geri gidiyorum♫ Bu ses o kadar güzeldi, Doc'un sesi ve banconun dalgalan hissi. Çin kültürünün devasa zenginliğiniyle ve tarihiyle tamamen saplantılı hale geldikten sonra, tamamen Amerikan ve harika bir şeyi duymak çok rahatlatıcıydı. Artık Çin'e benimle birlikte bir banco almam gerektiğini biliyordum.
Çin'de hukuk fakültesine gitmeden önce bir banco aldım, onu kırmızı kamyonetime attım ve Appalachia'dan aşağıya geziye başladım, bir sürü Amerikan şarkısı öğrendim ve kendimi Kentucky'de International Bluegrass Music Association Convention'da (Uluslararası Bluegrass Müzik Birliği Toplantısı) buldum. Bir gün koridorda otururken birkaç kız bana doğru geldi ve "Hey, çalmak ister misin?" dediler. Ben de "Tabii ki." dedim. Bancomu aldım ve bildiğim dört şarkıyı onlarla çalmaya başladım. Bir müzik kaydı yöneticisi bana geldi ve beni Nashville, Tennessee'ye bir kayıt yapmaya çağırdı.
(Gülüşmeler)
Sekiz yıl oldu ve size Çin'e hukukçu olmaya gitmediğimi söyleyebilirim. Nashville'e gittim. Birkaç ay sonra şarkılar yazıyordum. İlk yazdığım şarkı İngilizce'ydi ikincisi Çince'ydi.
(Müzik)
[Çince]
Kapının dışında dünya bekliyor. Kalbinin içinde bir ses çağırıyor. Dünyanın dört bir köşesi izliyor, bu yüzden gez kızım, gez. Git ve onu al kızım
(Alkış)
Kentucky'deki hayatımı değiştiren gecenin üzerinden sekiz yıl geçti. Binlerce şova çıktım. Dünyanın dörtbir yanından inanılmaz ve etkileyici birçok müzisyenle çalıştım. Ve müziğin gücünü görüyorum. Müziğin kültürleri birleştirici gücünü görüyorum. Doğu Virginia'daki bir çim festivalinde sahnede durup bahçe sandalyelerinden oluşan denize baktığımda ve Çince bir şarkı söylemeye başladığımda görüyorum. [Çince] Herkesin gözleri faltaşı gibi açılıyor sanki kafalarından düşecekmiş gibi. "Bu kız ne yapıyor diyorlar?" Şovdan sonra bana geliyorlar ve hepsinin bir hikayesi oluyor. Bana geliyorlar ve: "Dıdımın dıdısının dıdısı Çin'e gitti ve bir kız çocuğu evlat edindi." diyorlar. Size şunu söyleyeyim, herkesin bir hikayesi var. Bu harika. Sonra Çin'e gidiyorum, bir üniversitede sahneye çıkıyorum ve Çince bir şarkı söylemeye başlıyorum, herkes benimle birlikte söylemeye başlıyor ve bu saçlı ve enstürmanlı, onların müziğini yapan kıza zevkle eşlik ediyorlar.
Daha da önemlisi, müziğin kalpleri birleştirme gücünü görüyorum. Tıpkı Sichuan Bölgesi'nde deprem bölgesinde taşıma okullarda okuyan çocuklara söylerkenki gibi. Bir kız çocuğu bana gelip şöyle dedi. [Çince] "Wong Abla." Washburn, Wong, aynı şey. "Wong Abla, sana annemin deprem onu yutmadan önce bana söylediği bir şarkıyı söyleyebilirim miyim?" Oturdum, o da benim kucağıma oturdu. Şarkısına başladı. Vücudunun sıcaklığı, al yanaklarından dökülen gözyaşları, ağlamaya başladım. Onun gözlerindeki ışıkta sonsuza dek kalabilirdim.
O anda, Amerikalı benliğimizden Çinli benliğimizden uzaklaşıyoruz, ve bizi burada tutan ışıkta birlikte oturan ölümlüler oluyoruz. Bu ışıkta sizle ve herkesle zaman geçirmek istiyorum. Ve biliyorum ki Amerika - Çin ilişkilerinin bir hukukçuya ihtiyacı yok.
Teşekkür ederim.
(Alkış)