Pekala, şu anda burada iyi para kazanmış birçok web 2.0 uzmanı var. Aslında, hayatlarını bu tür şeylerle kazanıyorlar. Tüm zamanınızı ve paranızı korumaya çalışacağım ve önümüzdeki üç dakikada onları gözden geçireceğim, o yüzden bana katlanın. Reddit.com adlı bir siteyi birkaç arkadaşım ile birlikte 2005 yılında başlattık. Sosyal haber sitesi olarak adlandırılan bir site.
Bu şu anlama geliyor popüler ön sayfalar web'de en eğlenceli şeyler. İlginç içerikler bulabilirsiniz, misal bir TEDTalk, Reddit'e aktarıyorsunuz ve sizi izleyenler beğenip, beğenmediklerine göre oyluyorlar. Bu da ön sayfanızı oluşturuyor. Sürekli artıyor, düşüyor, devamlı değişiyor. Her gün yarım milyon kişi ziyaret ediyor. Ama bu Reddit'le ilgili değil. Bu web'de ortaya çıkan yeni şeyleri keşfetmekle ilgili. Son 4 yılda bu tür şeyleri gördük, ön sayfamızda bu tür yeni trendler ortaya çıktı.
Ama bu Reddit'le ilgili değil. Aslında bu kambur balinalar ile ilgili. Aslında teknik olarak bu Greenpeace'le ilgilii bu çevre örgütünün Japon hükümetinin balina kampanyasını durdurmak istemesi ile ilgili. Bu kambur balinalar öldürülüyorlar. Buna bir son vermek istediler. Ve çözümlerinden biri de bu balinaların sırtına bir takip çipi yerleştirmek idi. Ama bu hareketi gerçekten benimsetmek için buna bir ad vermek istediler.
İnternette, çok bilimsel, düşünceli ve kültürel isimlerin bulunduğu anketler düzenlediler. Sanırım bu "ölümsüz"ün farsçası. Sanırım bu Lehçede "okyanusun ilahi gücü" anlamına geliyor. Bir de bu vardı: Bay Su Sıçratan Pantolon (Gülüşmeler)
Bu özeldi. Bay Pantolon veya Su Sıçratan internette çok popülerdi. Reddit'te birisi dedi ki; "Oh, süper bir şey, herkes bunu pozitif oylamalı." Ve tüm Redditçiler bunu cevapladı ve onadı. Sonra, oylama başladı ve bizde bu işe giriştik. Logomuzu değiştik, o günlük, yaratıktan Su Sıçratana, sonuca yardım etmek için. Fark ve Boing Boing ve diğer siterlerin de "Evet! Su Sıçratan Pantolonu sevdik." demesi çok uzun sürmedi.
Böylece, bu olay başladığındaki yüzde 5'ten oylama sonunda %70'e çıktı. Çok etkileyici değil mi? Biz kazandık! Bay Su Sıçratan Pantolon seçildi. Şaka yapıyorum. Ama Greenpeace bu konuda çok istekli değildi, çünkü diğer anlamlı isimlerden birini istiyorlardı. Dediler ki, "Hayır, hayır, şaka yapıyoruz. Oylama için bir hafta daha veriyoruz."
Bu bizi biraz kızdırdı. Sonunda, Savaşçı Su Sıçratan'a dönüştürdük. (Gülüşmeler) Reddit kullanıcıları ve internetin geriye kalanı gerçekten bu işe asıldı. Facebook grupları kuruldu. Facebook uygulamaları yaratıldı. Fikir şöyleydi, "Bilincini oyla" Bay Su Sıçratan Pantolon'a oyunu ver. Gerçek hayatta da insanlar işaretler koyuyorlardı -- (Gülüşmeler) bu balina hakkında. Ve bu da son oydu. Her şey bittiğinde ... oyların %78'i ve ezici çoğunluğu anlamanız için, en yakın isim %3 aldı. Tamam mı?
Burada açık bir ders var. Bu da; internet Bay Su Sıçratan Pantolon'u seviyor. Bu aşikar. Bu harika bir isim. Herkes spikerin "Bay Su Sıçratan Pantolon" dediğini duymak ister. (Gülüşmeler) Sanırım olayı sürükleyen de buydu. Bunun güzel yanı da Greenpeace için ortaya çıkan yan etkisi, merkezinde bu isim olan bir pazarlama kampanyası başlattılar. Bay Su Sıçratan Pantolon'un tişörtlerini ve rozetlerini satıyorlar. E-kart bile yarattılar, böylece arkadaşınıza dans eden Su Sıçratan gönderebiliyorsunuz. Ama daha önemli olan görevlerini tamamlayabilmiş olmaları Japon hükümeti balina seferlerini iptal ettiklerini açıkladı. Görev tamamlandı. Greenpeace heyecanlandı. Balinalar mutlu oldu. Böyle duyduk. (Gülüşmeler)
Aslında, internetteki Reddit kullanıcıları katıldıkları için mutlulardı, balina sever olmamalarına rağmen. Birkaçı tabi ki öyleydi. Ama burada bu işle ilgilenen birçok sayıda insandan bahsediyoruz ve gerçekten bu kültüre kendini kaptıran ve aslında Greenpeace'den bir kişi sitemizde katılımımızdan dolayı bizlere teşekkür etti. Bu başkalarını düşünme değildi. Bu havalı bir şey yapma isteğiydi.
Bu da internetin nasıl işlediğini gösteriyor. Bu internetin büyük sırrı. Çünkü internet bu ölçüde oyun alanları sunuyor. Herkesin linkin olduğu kadar iyi, benim linkim kadar iyi. Bir tarayıcımız olduğu sürece, herkes bütçesinden bağımsız olarak istediği siteye ulaşabilir. İnternetin tarafsızlığını muhafaza ettiğiniz sürece bu böyle.
Bir diğer önemli olan şey de içeriklere online olarak şu an da ulaşmanın hiçbir maliyeti yok. Şu anda ulaşabileceğiniz bir sürü yayın aracı var, şu an bir şey üretmeniz sadece birkaç dakikanızı alır. Ve yinelemenin de maliyeti o kadar ucuz ki buna da bir şans verebilirsiniz.
Eğer yaparsanız, bunun hakkında samimi olun. Dürüst olun. Açık olun. Ve Greenpeace'in gerçekten öğrendiği en önemli ders de kontrol kaybetmenin kötü bir şey olmadığı. Kendinizi daha az ciddiye alabilirsiniz, böyle iken, çok önemli bir olay olsa bile sonunda amacınıza ulaşabilirsiniz. Bu da sizinle paylaşmak istediğim son mesaj-- internette her şeyi yapabilirsiniz. Ama bundan sonra mesaj yukarıdan aşağıya iletilmeyecek. Eğer başarılı olmak istiyorsanız kontrolü kaybetmeye hazır olmalısınız. Teşekkürler. (Alkışlar)