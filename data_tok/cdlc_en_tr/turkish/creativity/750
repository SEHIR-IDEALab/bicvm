Fotoğrafçılığımı paylaşmak için buradayım. Peki bu fotoğrafçılık mı? Çünkü, tabi ki, bu fotoğraf makinenizle çekebileceğiniz bir fotoğraf değil.
Yine de, fotoğrafçılığa olan ilgim 15 yaşındayken ilk fotoğraf makinemi aldığımda başladı. Önceki tutkum olan çizim yapmayla birleşti, ama biraz farklıydı çünkü fotoğraf makinesi kullanmada süreç planlamadaydı. Ve fotoğraf makinesiyle bir fotoğraf çektiğinizde, süreç deklanşöre bastığınızda biter. Bana göre ise, fotoğrafçılık doğru zamanda doğru yerde olmaktan daha fazlasıydı. Bunu herkes yapabilir diye düşündüm.
Bu yüzden farklı bir şey yaratmak istedim, sürecin deklanşöre bastığınızda başladığı bir şey. Bunun gibi fotoğraflar: işlek bir yolda devam eden yapım çalışması. Ama beklenmedik bir oyuna sahip. Ve buna rağmen, bir gerçeklik düzeyi var. Ya da bunun gibi fotoğraflar -- hem karanlık hem renkli, ama gerçekçilik düzeyini yakalamanın ortak amacını taşıyan. Gerçekçilik derken, fotogerçekçiliği kastediyorum. Çünkü, tabi ki, bu gerçekten yakalayabileceğiniz bir şey değil, ama bunun her zaman bir şekilde fotoğraf makinesiyle çekilmiş gibi görünmesini isterim. Hileyi çözmek için kısa bir süre düşünmenizi gerektiren fotoğraflar. Yani bu gerçekten bir anı yakalamaktansa bir fikri yakalamak ile ilgili.
Peki onun gerçek görünmesini sağlayan hile ne? Bu detaylarla mı yoksa renklerle mi ilgili bir şey? Işıkla mı ilgili bir şey? İllüzyonu yaratan şey ne? Bazen perspektiftir illüzyonu yaratan. Ama sonunda, her şey dünyayı nasıl yorumladığımızla ve iki boyutlu yüzeyde nasıl gerçekleştirilebileceği ile ilgili. Bu gerçekçiliğin gerçekten ne olduğu değil, gerçekten gerçekçi göründüğünü düşündüğümüz şey.
Yani bence temeller oldukça basit. Ben bunu gerçekliğin farklı parçalarını alıp, başka bir gerçeklik yaratmak için bir araya getirdiğimiz bir yap-boz olarak görüyorum. Size basit bir örnek göstereyim. Burada üç tane mükemmel şekilde hayal edilebilen fiziksel nesnemiz var, hepimizin üç boyutlu bir dünyadaki yaşam ile ilişkilendirebileceğimiz bir şey. Ama belli bir şekilde birleştiğinde, hala üç boyutlu görünen bir şey yaratabilirler, varolabilirmiş gibi. Ama aynı zamanda, olamayacağını da biliyoruz. Yani beyinlerimizi kandırıyoruz, çünkü beynimiz onun aslında bir anlam ifade etmediği gerçeğini kabul etmez. Ve aynı süreci fotoğrafları birleştirirken de görüyorum. Bu aslında farklı gerçeklikleri birleştirmekle ilgili.
Yani bir fotoğrafı gerçekçi gösteren şeyler, bence hakkında hiç düşünmediğimiz şeyler, günlük hayatlarımızda etrafımızda olan şeyler. Ama fotoğrafları birleştirirken, düşünmek gerçekten önemlidir, çünkü aksi takdirde bir şekilde yanlış görünür. Söylemek istediğim şey, gerçekçi bir sonuç elde etmek için takip edilmesi gereken üç basit kural var. Gördüğünüz gibi, bu resimlerin özel bir yanı yok. Ama birleştirildiklerinde, bunun gibi bir şey yaratıyorlar.
Yani ilk kural, birleştirilen fotoğrafların perspektifleri aynı olmalı. İkinci olarak, birleştirilen fotoğrafların ışıkları aynı türde olmalı. Ve bu iki resimde de bu iki koşul var -- aynı yükseklikten ve aynı ışıkta çekilmişler. Üçüncüsü ise, eklenti yeri belli olmayacak şekilde birleştirerek, farklı resimlerin nerede bitip nerede başladığının farkedilmesini imkansız kılmakla ilgili. Resmin asında birleşmiş olduğunu anlamayı imkansız kılmak. Farklı resimlerin arasındaki sınırlarda rengi, kontrastı ve parlaklığı eşleştirerek, alanın derinliği, solmuş renler ve parazit gibi fotoğrafik kusurları ekleyerek, farklı resimler arasındaki sınırları siliyoruz ve tek bir resimmiş gibi görünmesini sağlıyoruz, tek resmin temelde yüzlerce katmandan oluşmasına rağmen.
İşte başka bir örnek. (Kahkahalar) İnsanlar bunun bir arazinin resmi olduğunu ve oynanmış kısmın alt taraf olduğunu düşünebilirler. Ama aslında bu resim tamamen, farklı yerlerin fotoğraflarının birleştirilmesiyle meydana geldi. Şahsen bence bir yer yaratmak, bir yer bulmaktan daha kolay, çünkü bu şekilde aklınızdaki fikirlerden ödün vermek zorunda kalmazsınız. Ama bu çok fazla planlama gerektiriyor. Ve bu fikir aklıma kışın geldiğinden, planlamak ve temel olarak yap-bozun parçalarını oluşturacak farklı yerleri bulmak için birkaç ay olduğunu biliyordum. Örneğin, balığın resmi balığa çıkmışken çekildi. Sahiller ise farklı mekanlardan. Su altı kısmı bir taş ocağında çekildi. Ve evet, adanın tepesindeki evi daha İsveç tarzı görünmesi için kırmızıya bile çevirdim.
Yani gerçekçi bir sonuç elde etmek, bence planlama sayesinde oluyor. Her zaman bir taslak, bir fikirle başlar. Ardından farklı fotoğrafları birleştirmek gelir. Ve burada her bir parça çok iyi planlandı. Ve fotoğrafları çekerken iyi bir iş çıkarırsanız, sonuç oldukça güzel ve ayrıca oldukça gerçekçi olabilir. Yani ihtiyacımız olan bütün gereçler var ve bizi sınırlayan tek şey ise hayal gücümüz.
Teşekkür ederim.
(Alkış)