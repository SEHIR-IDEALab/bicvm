Ben yenilikçi bir pazarlamacıyım, ve şu anda uluslararası geliştirmede çalışıyorum. Ekim'de, Kongo Demokratik Cumhuriyetin'nde biraz zaman geçirdim. Afrika'daki en büyük ülke. Aslında, Batı Avrupa kadar geniş topraklara sahip, ama sadece 300 mil asfalt yolları var. Kongo çok tehlikeli bir yer. Geçen 10 yıl içinde, doğusundaki savaştan dolayı beş milyon insanı öldü. Ama Kongo'daki hayatı zor kılan sadece savaş değil.
Bunun yanı sıra bazı sağlık sorunları da var. Aslında, HIV yaygınlık oranı yetişkinlerde yüzde 1,3. Çok büyük bir oranmış gibi görünmeyebilir, ama 76 milyon nüfuslu bir ülkede bu 930.000 kişinin hastalığa yakalandığı anlamına geliyor. Ve zayıf altyapısından dolayı, bu insanların sadece yüzde 25'i ihtiyaçları olan hayati ilaçlara ulaşabiliyorlar. Bu nedenle de, bağış büroları düşük fiyatlı ya da ücretsiz kondom sağlıyorlar.
Neyse, ben Kongo'dayken insanlarla kondomlarla ilgili konuşmalar yaptım, bunlardan biri Damien'dı. Damien Kinshasa'nın dışında bir otel işletiyor. Bu otel sadece gece yarısına kadar açık, yani kalmak için bi otel değil. Burası seks işçilerinin ve müşterilerinin geldiği bi yer. Damien kondomlarla ilgili bilmesi gerekeni biliyor, ama satışını yapmıyor. Kısaca talep olmadığını söylüyor. Bu hiç de şaşırtıcı değil, çünkü bu ülkedeki insanların sadece yüzde üçü kondom kullanıyor.
Joseph ve Christine, bu kondomlardan bir çoğunu satan bir eczane işletiyorlar, ve bağış bürolarının düşük fiyata ve ücretsiz kondom sağlamalarına ve bunun yanında reklam kampanyaları yürütmelerine rağmen, müşterilerin bu markaları almadıklarını söylüyorlar. Yerel olanları tercih ediyorlarmış.
Ve bir reklamcı olarak, bunu şaşırtıcı buldum. Ve böylece reklamların neye benzediğini incelemeye koyuldum. Sonuçta belli oldu ki, bu bağış bürolarının kondomlar için kullandığı üç mesaj var: korku, finansman ve sadakat. Kondomlara yaşamak anlamına gelen "Vive" ya da güven anlamında "Trust" isimlerini veriyorlar. Paketlerinde bize HIV'yi anımsatan kırmızı kurdeleyi kullanıyorlar, üstünde parasını ödeyenlerin kim olduğunu hatırlatan kutulara koyuyorlar, karı-koca resimleriyle süslüyorlar ve size onları korumanızı ve ölçülü olmanızı söylüyorlar.
Tüm bunlar bir kondom kullanmadan önce insanın aklından geçen şeylerle örtüşmüyor. (Kahkahalar) Peki bir kondom almadan önce aklınızdan geçen şey nedir? Seks! Ve bu gibi yerlerde kondom satan özel şirketler bunun farkındalar. Onların reklamları biraz daha farklı. İsimler çok değişik olmasa da, görüntü tamamen öyle. Yani bu markalar istekliler, ve kesinlikle kışkırtıcı pakatler kullanıyorlar.
Ve bu da bana bağış bürolarının pazarlama açısından önemli bir şeyi kaçırdıklarını düşündürdü: hedef kitlelerinin kim olduğunu. Ve bağış büroları, malesef ki, hedefin çalıştıkları ülkede bile olmayan insanlar olduğunu zannediyorlar. Kendi memleketlerinde, bu işi destekleyen insanlar gibilerine hitap ediyorlar. Ama bizim asıl yapmak istediğimiz HIV'nin yayılmasını engellemek, müşteriyi düşünmek zorundayız, davranışlarının değişmesi gereken insanları -- çiftleri, genç kadınları, genç erkekleri -- onların hayatı buna bağlı.
Yani anlamamız gereken şu ki: sattığınız şeyin hiç önemi yok; siz alacak kişileri düşünmelisiniz, ve onların bu davranışlarını değiştirecek bir mesaj bulmalısınız. İşte bu onların hayatını kurtarabilir.
Teşekkür ederim.
(Alkış)