"Feromon" güçlü çağrışımları olan bir sözcük. Akla seks, ayrılık, kontrolün yitirilmesi gibi şeyler getiriyor. Sözcük olarak çok büyük bir öneme sahip. Ama sadece 50 yıldır kulllanılıyor. 1959 yılında türetildi. Günümüzde, bu sözcüğü internette aratacak olursanız, -muhtemelen aratmışsınızdır- karşınıza milyonlarca sonuç çıkar ve karşınıza çıkan bu sitelerin neredeyse tamamı arzu edilmenizi sağlayacak birşeyler satmaya çalışır aşağı yukarı 10 dolar karşılığında. Bu çok cazip bir fikir, bahsettikleri moleküller bilimsel gerçeklermiş gibi gelir. Uzun uzun isimleri vardır; androstenol, androstenon androstenedione... Bu böyle sürüp gider, işin içine bir de beyaz laboratuvar önlükleri katılınca aklınıza ister istemez, bunun arkasında büyük bir bilimsel çalışma varmış gibi gelir. Ama ne yazık ki bunlar aldatıcı bilimle desteklenen içi boş iddialardan ibaret.
Asıl sorun, insan feromonu üzerinde çalışan ve makaleleri önemli dergilerde yayınlanan pekç ok başarılı bilim insanı olmasına karşın temelde yapılan onca kapsamlı deneye rağmen bunun arkasında bilimin bulunmaması. Çünkü temeli bir sorunsala dayanmaktadır; insanın ürettiği bütün kokular sistematik bir biçimde incelenememiştir. -ki binlerce molekülden bahsetmek mümkündür. Memeli canlılar olarak bizler bir sürü koku salgılarız. Hangi moleküllerin gerçekten feromon olduklarını anlamaya yönelik hiçbir sistematik çalışma yapılmadı. Sadece birkaç tanesi cımbızlanarak alınır ve tüm bu deneyler bu çalışmalara dayandırılır, fakat bu geçerli bir kanıt oluşturmaz.
Kokunun insanlar için önemsiz olduğu anlamına gelmez bu. Önemlidir ve konunun meraklısı çoktur, onlardan biri de Napolyon'du. Bilindiği üzere, belki anımsarsınız. Savaşa giderken sevgilisi İmparatoriçe Josephine'e bir mektup yazar, "Sakın yıkanma. Eve dönüyorum." der. (Gülüşmeler) Yani, kendisi eve varmadan sevgilisinin kokusunun bir zerresini dahi kaybetmek istemiyordu. Günümüzde bazı internet siteleri bu durumu tuhaflık olarak nitelendiriyor. Öteki taraftan, kendi kokumuzu gidermek için harcadığımız para kadar bu kokuları parfüm şeklinde satın almak için harcıyoruz. Parfüm, işi milyon dolarlık bir pazar.
Konuşmanın geri kalanında sizlere feromonların gerçekte ne olduklarını anlatmak ve insanların niçin feromonlara sahip olması gerektiğini açıklamak; feromonlar hakkında doğru bilinen yanlışları göstermek ve konuşmamın sonunda izlememiz gereken yola dair umut veren bir gelişmeden söz etmek istiyorum.
Antik Yunanlılar, köpeklerin birbirlerine gizli mesajlar gönderdiklerini biliyorlardı. Kızışan dişi köpek kilometreler boyunca gizli bir mesaj gönderiyordu; bu mesaj sesle değil kokuyla iletiliyordu. Dişi köpeğin kokusunu bir kumaş parçasına sürdüğünüzde köpekler bu kumaşın peşinden koşarlardı. Bu etkiyi bilen kişi için asıl sorun meolekülleri saptayamamaktı. Kimyasal olduğu ortaya koyulamıyordu. Bunun nedeni ise, elbette bu hayvanların her birinin çok küçük miktarlarda koku üretmesi ve köpek örneğinde ise erkek köpeklerin kokuyu alabilirken, insanların alamamasıdır. 1959 yılında Alman bir ekip, bu melokülleri aramakla geçen 20 yılın ardından ilk feromonu keşfedip saptayabildiler. Buldukları molekül, ipek güvesinin seks feromonuydu. Adolf Butenandt ve ekibinin bu tercihlerinin önemli bir gerekçesi vardı, çünkü kimyasal analizi mümkün kılmak için yarım milyon güveye ihtiyaçları vardı. Feromon analizinin nasıl yapılacağına ilişkin modeli yarattı. Temelde sistematik bir yaklaşımla yalnızca söz konusu molekülün -bütün diğer moleküller hariç- erkek güveleri uyardığını gösterdi. Analizi, titizlikle yürüttü. Molekülü sentezleyerek sentez melokülü erkekler üzerinde denedi böylece tepki vermelerini sağlayarak molekülün oynadığı rolü gösterdi. Daire kapanmış oluyordu. İnsanlar üzerinde daha önce denenmeyen şey budur: sistematik biçimde ortaya koyma.
Bu yeni kavram ile birlikte yeni bir sözcük ihtiyacı doğdu, bu sözcük "feromon" didi ve aslında taşınan heyecan anlamına gelir, bireyler arasında taşınan heyecan. 1959 yılından bu yana feromonlar dişi ve erkek hayvanlar arasında hayvanlar aleminin her köşesinde keşfedildi. Su altında balıklar ve ıstakozlar için de durum farklı değil. Aklınıza gelen hemen her memeliye ait bir feromon saptandı ve tabi pek çok böcek de bunlara dahil.
Hayvanlar aleminin bir ucundan ötekine feromonların var olduğunu artık biliyoruz. Peki ya insanlar? Öncelikle, tabi ki, bizler de memeli canlılarız ve memelilerin kokusu vardır. Köpeği olan herkesin söyleyebileceği gibi, biz de, onlar da kokarız.
Fakat insanların da feromonlara sahip olduklarını düşünmemizin asıl nedeni bizler büyürken meydana gelen değişiklikler. Ergenlik çağındaki bireylere ait bir odanın kokusu çocuklara ait bir odanın kokusundan oldukça farklıdır. Değişen nedir peki? Ergenlik, elbette. Kasık bölgesinde ve koltuk altlarındaki kıllanmalar başlar, bu bölgelerdeki bezler salgılamaya başlar, kokuda meydana gelen değişikliğin asıl sebebi budur. Başka türlü bir memeli olsaydık, ya da herhangi bir memeli, şöyle derdik, "Feromonlardan kaynaklanıyor olmalı," ve olaya daha doğru bakabilirdik.
Ancak bazı sorunlar var, asıl neden bu. Bence insanlardaki feromonları olması gerektiği kadar aramadık. Bu konuda gerçekten sıkıntılar var. Bunlardan ilki biraz da şaşırtıcı. Kültür hakkında. Güveler, neyin koklanacak kadar iyi olduğunu öğrenmezler, fakat insanlar öğrenir. Yaklaşık dört yaşına gelinceye kadar ne kadar kötü olursa olsun her koku ilginç gelir. Biliyorum, anne-babalarının başlıca görevi çocukların kakalarına parmak sokmalarını engellemek, ama koklaması her zaman güzeldir. Zamanla neyin güzel olmadığını öğreniriz. Bu arada neyin güzel olmadığını öğrenirken öğrendiğimiz şeylerden bir tanesi de neyin güzel olduğu.
Arkamda gördüğünüz peynir İngiliz değilse de Britanya lezzeti. Küflü mavi Stilton peyniri. Farklı ülkelerden insanlar için bu peyniri sevmek akıl almaz birşey. Her kültürün kendine özgü yiyecekleri ve milli lezzetleri vardır. İzlandalıysanız, milli yiyeceğiniz köpekbalığı eti olurdu. Bütün bunlar sonradan edinilmiş damak tatlarıdır, fakat neredeyse kimliği oluşturur. Grubun bir parçası olduğunuzu gösterir.
İkincisi koku duyusudur. Hepimizin benzersiz bir koku dünyası vardır, aldığımız kokular bakımından birbirinden tamamen farklı bir dünya duyumsarız. Koku duyusu, şifresi en zor kırılan duyu olmuştur. Richard Axel ve Linda Buck'a kokunun işleyişine ilişkin çalışmalar için verilen Nobel Ödülü henüz 2004'te sahibini bulabilmiştir. Gerçekten zor bir konudur, fakat özünde sinirler beyinden burna ulaşırlar ve burnun içinde dışarıdaki havaya doğru açılan bu sinirler üzerinde reseptörler bulunur ve koklama sırasında içeri giren koku molekülleri bu reseptörlerle etkileşime girer ve bağ kurulması durumunda sinire doğru bir sinyal gönderir ve bu sinyal beyin tarafından algılanır. Tek bir tür reseptörümüz yoktur. Bir insanda yaklaşık 400 çeşit reseptör bulunur ve reseptörlerin bir araya gelmesi sayesinde beyin neyi kokladığını bilir ve reseptörlerin tetiklediği sinir hücreleri beyne tümleşik biçimde mesajlar gönderir. Ancak durum bu kadar basit değil, çünkü 400 reseptörün herbiri çeşitli varyasonlar halinde oldukları için sahip olduğunuz varyasyona bağlı olarak kişnişi, kişniş yaprağını veya bitkinin kendisini ya hoş ve lezzetli birşey olarak ya da sabun gibi duyumsayabilirsiniz. Herbirimizin kendine ait koku dünyası vardır. Bu durum, kokuyla ilgili yapılacak her türlü çalışmayı karmaşık hale getirir.
Koltuk altlarını tartışmalıyız Benimkiler gayet hoştur. Size koklatmayacağım, elbette. Fakat çoğu insan feromonları işte burada arar. Çok geçerli bir nedeni vardır; büyük maymunların koltuk altları karakteristik özellikleridir. Diğer primatların koku bezleri vücutlarının başka yerlerindedir. Büyük maymunların koltuk altları salgı bezleriyle kaplıdır. Bunlar sürekli olarak muazzam ölçülerde koku molekülleri üretirler. Bezlerden salgılandıklarında moleküller kokusuzdurlar Kesinlikle kokmazlar. Kıl örtüsünün üzerinde büyüyen muhteşem bakteriler bildiğimiz ve sevdiğimiz kokuları üretirler. Olur da kokunun azalmasını isterseniz koltuk altındaki kılları almak bakteri habitatını azaltmada oldukça etkili bir yöntemdir ve sonrasında çok daha uzun süre daha az koktuklarını görürsünüz. Ama koltuk altı kıllarına odaklanmış olsak da, Bence bu bir dereceye kadar çünkü bunlar insanlardan örnek olarak isteyebileceğimiz en az utanç verici yer. Aslında bir evrensel cinsellik feromonunu orada aramamamız gerektiğinin başka bir sebebi var ve çünkü dünya popülasyonunun yüzde 20'sinin benimkisi gibi kokan koltukaltı kılı yok. Ve bunlar Çin'den, Japonya'dan, Kore'den ve kuzeydoğu Asya'nın başka bölgelerinden insanlar. Onlar basitçe bakterilerin, her zaman koltukaltı kıllarının karakteristiği olarak düşündüğümüz, etnik merkezli tarzda kokuları üretmek için kullanmayı sevdikleri bu kokusuz habercileri salgılamıyor. Yani dünyanın yüzde 20'sine bu durum uymuyor.
Yani insan feromonlarını ararken ne yapıyor olmalıyız? Onlara sahip olduğumuza gerçekten ikna olmuş durumdayım. Diğer memeli olan herkes gibi bizler de memeliyiz ve muhtemelen biz de onlara sahibiz. Ama yapmamız gereken şey en başa geri dönmek ve temel olarak bütün vücudumuza bakmak. Ne kadar utanç verici olsa da, araştırmamız ve kimsenin cesaret edemediği ilk zamanlara geri dönmemiz gerekiyor. Zor olacak, utanç verici olacak fakat bakmamız gerekiyor. Ayrıca Butenandt'ın ipekböceği güvesini incelerken kullandığı fikirlere geri dönmemiz gerekiyor. Geri dönüp, sistemli bir şekilde üretilen bütün moleküllere bakmalıyız ve hangilerinin gerçekten alakalı olduğuna çalışmalıyız. Basitçe bir çift bulup "Onlar yapıyor" demek yeterince iyi değil. İddia ettiğimiz etkilere gerçekten sahip olduklarını ispatlamak zorundayız.
Gerçekten çok etkilendiğim bir takım var. Fransa'da bulunuyorlar ve bir önceki başarıları tavşan memeli feromonunu tespit etmekti. Şimdi dikkatlerini bebek ve annelere çevirdiler.
Bu bir bebeğin annesinin göğsünden süt emmesini gösteriyor. Meme ucu bebeğin başı tarafından tamamen kaplanmış durumda ama siz okla gösterilen beyaz damlacığı fark edeceksiniz bu gözenekli salgı bezinden bir salgı. Şimdi, hepimiz bunlara sahibiz, erkekler ve kadınlar ve bunlar meme ucunun etrafındaki küçük çıkıntılar ve eğer emziren bir kadınsanız bunlar salgı salgılamaya başlar. Bu çok ilginç bir salgılama. Benoist Schaal ve takımının bu salgılamanın etkisinin basit bir bioanalizin etkisi ile ne olabileceğini araştırmak için geliştirmiş olduğu basit bir test. Bu uyuyan bir bebek ve burnunun altına temiz bir cam çubuk yerleştirdik. Bebek hiç ilgi göstermeden uyumaya devam etti. Ama eğer salgı bezlerinden salgı üreten herhangi bir anneye gidersek yani tanıma ile ilgili değil, herhangi bir anneden olabilir, salgıyı alırsak ve şimdi bebeğin burnunun altına koyarsak, çok farklı bir tepki alırız. Bu bir eksperin hazza tepkisidir ve ağzını açar dilini dışarı çıkarır ve emmeye başlar. Şimdi, herhangi bir anneden olmasına rağmen, gerçekten bir feromon olabilir. Bu bireysel tanıma ile ilgili değil. Herhangi bir anne yapacaktır.
Peki bu neden önemli, basitçe çok ilginç olmasının dışında. Çünkü kadınlar sahip oldukları gözenekli salgı bezleri sayısı olarak çeşitlilik gösterir ve bebeklerin emmeye başlama huzuru ile kadının sahip olduğu gözenekli salgı bezi sayısı arasında bir ilişki mevcut. Kadın ne kadar fazla salgı üretirse bebek de o kadar çabuk emecektir. Eğer bir memeli iseniz, hayatınızdaki en tehlikeli zaman doğduktan sonraki ilk birkaç saattir. İlk sütünüzü içmek zorundasınız ve eğer içmezseniz, yaşayamazsınız. Ölürsünüz. Birçok bebek aslında ilk besinini almayı zor bulsa da çünkü doğru uyarıcıyı almıyorlar, eğer o molekülün ne olduğunu belirleyebilirsek ve Fransız takım çok temkinli ama eğer molekülü belirleyebilirsek, onu sentezleyebilirsek, böylece prematüre bebeklerin emzirilmesi ve her bebeğin yaşamak için daha iyi bir şansa sahip olması anlamına gelir. Yani tartışmak istediğim şey bu sistematik ve gerçek bilimsel yaklaşımın feromonların gerçekten anlaşılabilir bir hale gelebileceğinin bir örneği. O zaman her türlü medikal müdahale olabilir. İnsanların şu anda bilmediğimiz feromonlarla yaptığı her türlü şey olabilir. Hatırlamamız gereken şey ise feromonlar sadece cinsellik ile ilgili değil. Bir memelinin hayatıyla ilgili olan her çeşit şey ile alakalı. Yani daha ileri gidin ve daha fazlası için araştırın. Bulunacak çok fazla şey var.
Çok teşekkür ederim.
(Alkışlar)