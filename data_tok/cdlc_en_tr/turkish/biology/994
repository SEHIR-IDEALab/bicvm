Şehirler uygarlıkların aynı potada eridiği merkezlerdir. Şehirler büyümekteler, kentleşme, son 200 yıldır katlanarak artıyor, böylelikle, bu yüzyılın ikinci yarısında dünyaya tamamen şehirler hakim olacak. Şehirler küresel ısınmanın kaynağıdır çevreyi, sağlığı, kirliliği, hastalıkları, finans ve ekonomiyi, enerjiyi etkiler. Bunlar şehirleşmeden dolayı karşılaşılan sorunlardır. Bütün bu sorunların çıkış noktası budur. Ve sürdürülebilirlik ile ilgili olarak karşılaştığımız büyüyerek artan problemler aslında kentleşmenin bütün dünyada katlanarak artmasının bir yansımasıdır.
İşte bazı rakamlar. 200 yıl önce, ABD de şehirleşme oranı çok düşüktü. Şimdi yüzde 82' den fazla. Gezegenimiz, son birkaç yılda bu yolun yarısını katetti. Gelecek 20 yıl içinde Çin 300 yeni şehir kurucak. Şimdi şunu dinleyin: Tahminlere göre 2050 yılına kadar her hafta, bir milyondan daha fazla kişi şehirlerimize eklenecek. Bu her şeyi etkileyecek. Burada bulunan herkes, eğer yaşıyacak olursa, şehirlerde meydana gelen bu olağanüstü olaydan etkilenecek. Ancak şehirler, sahip oldukları kötü yönlere rağmen, aynı zamanda çözümdürler. Çünkü şehirler, adeta mıknatıs ve vakum gibi yaratıcı kişi ve fikirleri, yenilikleri, sermaye ve bunun gibileri kendine kendilerine çekerler. Böyle ikili bir doğası vardır. Bu da gösteriyor ki acilen bilimsel bir şehir teorisine ihtiyaç var.
İşte bunlar benim yoldaşlarım. Bu çalışma, olağanüstü bir grup insan tarafından yapıldı, ve bütün çalışmayı onlar yaptılar, ve bende hepsini bir araya getirmeye çalışıp hazıra konan kişiyim.
(Gülüşmeler)
Sorun şu ki: hepimiz aynı şeyi istiyoruz. 2050 yılında gezegendeki 10 milyar insan böyle bir yerde yaşamayı, böyle şeylere sahip olmayı, böyle şeyler yapmayı, böyle gelişen bir ekonomiyi isteyecekler, düzensizliğe sebep olan bunun gibi şeyleri farketmeksizin, ve bu, ve bu gibi. Sorumuz şu: Edinburgh, Londra ve New York 2050 yılında böyle mi görünecek? yoksa böyle mi? İşte soru bu. Söylemeliyim ki göstergeler böyle görüneceğini söylüyor, fakat hadi bunun üzerine konuşalım.
Pekala, benim provakatif açıklamam ciddi bir bilimsel şehir teorisine çaresizce ihtiyacımız olduğudur. Bilimsel teori, ölçülebilirdir ve öngörülebilir yapılar tarafından şekillendirilebilen, belli başlı prensiplere dayanır. İşte araştırma bu. Akla uygun mu? Evrensel kanunlar var mı? Bu sorunu düşündüğümde aklıma gelen iki soru şunlar. İlki: Şehirler biyolojinin bir parçası mı? Londra çok büyük bir balina mı? Edinburgh bir at mı? Microsoft çok büyük bir karınca yuvası mı? Bundan ne öğreniyoruz? Bunları mecazi olarak kullanıyoruz bir şirketin DNA' sı, bir şehrin metabolizması, ve benzeri Bu sadece metaforik bir saçmalık mı? yoksa gerçekliği var mı? Eğer mesele buysa, nasıl olur da bir şehri yok etmek bu kadar zor olur? Şehre bir atom bombası bırakabilirdiniz ve 30 yıl sonra canlanır. Çok az şehir başarısız olur. Bütün şirketler ölür, bütün şirketler. Eğer ciddi bir teoriniz varsa, Google' in ne zaman iflas edeceğini tahmin edebilmelisiniz.
Öyleyse bu, bunun farklı bir versiyonu mu? Pekala bunu çok iyi anladık. Yani, bu konuda herhangi bir soru sorarsanız, belirli bir ölçüde ne kadar ağaç olduğu, bir ağacın belirli ölçüde ne kadar dalı olduğu, ne kadar yaprağı, her bir dalın enerji akışının ne olduğu, saçaklarının ölçüsü, büyüme ve ölüm oranının ne olduğu? Elimizde bütün bu sorulara cevap verebilecek genel evrensel prensiplere dayanan bir matematiksel yapı var. Düşünce şu ki, bunun içinde aynısı yapabilir miyiz? Bu yöntem hayat hakkındaki ölçeklenebilir, olağanüstü çeşitliliğe uyarlanabilir. Aslında bu küçük oranda bir çeşitlilik biz memeliler bunlardan biriyiz. Aynı prensipler, aynı dinamikler aynı örgütlenme bütün bunlar için iş başında, biz dahil olmak üzere, ve büyüklük olarak 100 milyon kat çeşitlilikte bile bu görülebilir. Ve bu, hayatın esnek ve güçlü olmasının önemli sebeplerinden bir tanesi -- ölçeklenebilirlik. Bunu az sonra biraz daha tartışacağız
Biliyorsunuz ki, belirli oranda ölçülebilirsiniz, burdaki herkes ölçülebilir. Buna gelişme deniyor. İşte nasıl geliştiğimize bir bakalım. Fare, bu bir fare --siz olabilirdiniz. Hepimiz hemen hemen aynıyız. Görüyorsunuz, bununla epey benzersiniz. Çabuk gelişiyorsunuz sonra duruyorsunuz. Oradaki çizgi aynı prensiplere bağlı, ormanı tanımlayan, aynı teoriden çıkarım yapılmış bir tahmin. Ve bu da bir farenin gelişimi için. Şu noktalar veri noktaları. Bu sadece yaşa göre ağırlık değişimi. Gördüğünüz gibi gelişimi duruyor. Biyoloji için çok, çok iyi ayrıca büyük esneklik için sebeplerden biri. Mevcut örneğimizde ekonomiler, şirketler ve şehirler için çok, çok kötü. Bu bizim inandığımız şeydir. Bu bütün ekonomimizin bizi zorladığı şeydir, sol köşedeki grafikte gösterildiği şekilde; hokey sopaları Bu bir grup yazılım şirketi -- ve gördüğümüz ise yıllara göre ciroları -- hepsi devamlı olarak artış eğiliminde, ve herkes milyonlarca ve milyarlarca dolar kazanıyor.
Tamam, peki öyleyse bunu nasıl anlayacağız? Öyleyse önce biyolojiden bahsedelim. Bu size açıkca, her şeyin nasıl ölçülebildiğini gösteriyor, ve bu gerçekten kayda değer bir grafik. Burada çizilen metobolik oranlardır -- Yaşamak için her gün ne kadar enerjiye ihtiyaç duyduğunuzu gösterir ve bunu ağırlığınızla, kütlenizle karşılaştırır, hepimiz için, bütün organizmalar için. ve bu garip bir biçimde 10'un katları şeklinde artarak çizildi, yoksa bütün herşeyi bu grafikte göremezdiniz. Eğer grafiği bu şekilde tuhaf çizersek göreceğimiz şey, herkesin aynı çizgi üzerinde yer aldığıdır. Bunun evrendeki en karışık ve çok türlü sistem olmasına rağmen bu grafikle ifade edildiği gibi olağanüstü bir sadelik söz konusudur. Bu özellikle şaşırtıcı, çünkü sistemdeki her bir organizma, her bir alt sistem, her bir hücre tipi, her bir gen kendine has çevresel koşullarında, kendine has tarihi ile evrimleşti. Ve yine de, bütün bu Darwinci evrime ve doğal seleksiyona karşılık, bir çizgi üzerinde sıralanmaya zorlandılar.
Burada başka bir şey söz konusu. Bundan bahsetmeden önce, grafiğin altına yazdığım bu düz çizginin eğimidir. Bu yaklaşık 0.75, yani 1'den küçük -- ve buna alt doğrusal diyoruz. Ve bunun anlamı ise, eğer çizgi doğrusal olsaydı, yani dik çizginin eğimi, o zaman bu değeri iki katına çıkarmak için iki kat daha fazla enerjiye ihtiyaç duyacaktınız. Ama bu bir alt doğrusal fonksiyon, ve bunun anlamı ise eğer organizmanın boyutunu iki katına çıkarırsanız, sadece 75% daha fazla enerjiye ihtiyaç duyacaksınız demektir. Bütün bu biyolojinin harika tarafı, aynı zamanda olağanüstü bir ölçek ekonomisini yansıtmasıdır. Sistematik olarak daha fazla büyümeniz demek, çok iyi tanımlanmış kurallar çerçevesinde, kişi başına daha az enerji demektir. Aklınıza gelen herhangi bie fizyolojik değişken, ya da herhangi bir tarihsel olay olsun, eğer bu şekilde grafiğe dökerseniz, bu sonucu elde edersiniz. Burada sıradışı bir düzenlilik var. Siz bana bir memelinin boyutlarını söylerseniz, ben de size yüzde doksan doğruluk payı ile fizyolojik, tarihsel gelişim vb. konularda her şeyi söyleyebilirim.
Ve bunun sebebi ise ağ örgüleridir. Bütün hayat bu ağ örgüleri ile kontrol edilir -- hücre içinden, hücre sistemlerine ve ekosistem seviyelerine kadar. Ve bu ağ örgüleri size çok aşinadır. Bu bir filin içinde yaşayan küçük varlıktır. Ve işte söylediklerimin bir özeti. Bu ağ örgülerini alırsanız, bu ağ örgüleri düşüncesini, ve bütün bu hesaplanabilen evrensel ilkelere bütün bu ölçümleri uygularsanız ve bütün bu sınırlamalar ormanın tanımını, dolaşım sisteminizin tanımını, hücrelerin iç yapısının tanımını belirler. Bu takdimde bahsetmediğim konulardan biri de, siz büyüdükçe, sistematik olarak hayatın hızı da yavaşlar. Kalp atışları yavaşlar, daha uzun yaşarsınız; hücre zarından geçen oksijen ve diğer kaynakların akışı yavaşlar, vs.
Sorumuz ise, bunların herhangi biri şehirler ve şirketler için doğru mudur? Londra, Birmingham'ın daha büyük ölçekli versiyonu mudur, ki o da Brighton'un daha büyük ölçekli versiyonu, vs. vs.? New York, San Fransisco'nun daha nüyük ölçekli versiyonu mudur, ki o da Santa Fe'nin daha büyük ölçekli versiyonu olsun? Bilmiyoruz, bunu tartışacağız. Ama bütün bunlar ağ örgüleridir, ve şehirlerin en önemli ağ örgüleri is sizsiniz. Şehirler yalnızca sizin etkileşimlerinizin ve bizim etkileşimlerimizin, ve bireylerin gruplaşması ve kümeleşmesinin bir tezahürüdür. İşte bu, bu tanımların sembolik bir resmidir. Ve işte şehirlerin ölçeklemesi. Bu çok basit örneklemede olağan bir konuyu ele aldık. Burada benzin istasyonlarının şehrin büyüklüğüne göre grafiği var, biyolojik grafik ile aynı yöntem kullanıldı ve tamamen aynı sonucu görebilirsiniz.
Burada bir ölçekleme var. Siz bana şehrin büyüklüğünü söylerseniz bu şekilde şehirdeki benzin istasyonlarının sayısını bulabiliriz. Eğim, lineerden daha az. Burada bir ölçek ekonomisi var. Siz büyüdükçe birim başına düşen daha az benzin istasyonu -- hiç de şaşırtıcı değil. İşte şaşırtıcı olan şey. Aynı şekilde heryerde bu ölçekleme geçerlidir. Bu sadece Avrupa ülekeleri içindi, ama bunun Japonya, Çin yada Kolombiya'ya uygularsanız, aynı ölçek ekonomsi ile aynı derecede yine aynı sonucu alırsınız. Ve göreceğiniz herhangi bir yapı -- ister yolların uzunluğu olsun, isterse elektrik hatlarının uzunluğu -- göreceğiniz her şeyde aynı ölçek ekonomisini aynı şekilde görebilirsiniz. Bu bütün planlamaya rağmen evrimleşmiş bütünleşik bir sistem. Fakat daha şaşırtıcı olanı ise eğer sosyo ekonomik verilere bakarsanız ki bunların biyolojide herhangi bir karşılığı yoktur, bunlar 8 ile 10 bin yıl önce biz ilk toplumları oluşturduğumuzda gelişmeye başlamıştı. Üstteki grafik, maaşın büyüklüğe göre fonksiyonu, ve aynı şekilde çizilmiş. Alttaki grafik ise süper yaratıcı insanların sayısının fonksiyonu yine aynı şekilde çizilmiş. Ve burada gördüğümüz ise, bir ölçekleme olgusu. Ama daha da önemlisi, buradaki metabolik oran olan 0,75 oranına benzer katsayı "1" den fazla ve yaklaşık 1.15 - 1.2 arasında. İşte böylece, biyolojinin tersi olarak daha çok büyüdkçe, birim başına daha fazla elde edersiniz, büyüdükçe daha fazla maaş, daha fazla yaratıcı insan, daha fazla patent, daha fazla suç.
Ve her şeye bakmamız gerekiyor: Daha fazla AIDS vakası, grip vb. Ve işte burada hepsi beraber çizildi. Ne çizdiğimizi gösterirsek eğer, burada göreceğiniz, GSMH -- şehrin GSMH'sı suç ve patentler hepsi aynı grafikte gösterilmiştir. Ve göreceğiniz gibi, hepsi aynı çizgiyi takip etmekte. Ve işte bunun açıklaması. Eğer bir şehrin büyüklüğünü iki katlayıp, 100 milyondan 200 milyona çıkarırsanız yada 1 milyondan 2 milyona, veya 10 milyondan 20 milyona, hiç fark etmez. Sistematik olarak maaşlarda, mal varlığında, AIDS vakalarında, polis sayısında, düşünebileceğiniz her şeyde yüzde 15 artış olur. Yüzde 15 artış ve yapılarda yüzde 15 tasarrufunuz olur. Bu sonuç, kesinlikle neden her hafta 1 milyon insanın daha şehirlerde toplandığının nedenidir. Çünkü onlar, bütün bu güzel şeyleri düşünür; yaratıcı insanlar, mal varlığı, gelir artışı -- onları bunlar çeker, ama kötü ve çirkin şeyleri görmezden gelirler.
Peki bunun nedeni nedir? Açıkcası işin bütün matematiğini anlatacak kadar vaktim yok, ama bunun altında yatan sosyal ağ örgüleridir, çünkü bu bir evrensel olgudur. Bu yüzde 15 kuralı, doğrudur. Gezegende nereye giderseniz gidin, ister Japonya, ister Şili, ister Portekiz yada İskoçya hiç farketmez. Şehirlerin biribirinden bağımsız geliştiğini düşünsek de her zaman bütün datalar aynı sonucu gösterir. Burada evrensel bir şeyler var. Tekrar edecek olursak bu evrensellik bizleriz, bizlerin şehiri oluşturması. Ve bizlerin etkileşimleri ve bu etkileşimlerin kümeleşmeleri. İşte yeniden söylüyorum. ALt lineer eğimi olan biyolojik grafiğin tersine ölçek ekonomisinin ağ örgüsü ve matematiksel yapısına göre, siz büyüdükçe, hayatın hızı da yavaşlıyor. Eğer sosyal ağların üst lineer eğimi üzerinden konuşursak, birim başına daha fazla demektir, teori der ki; hayatın hızı artar. Siz büyüdükçe yaşam da hızlanır. Soldaki grafik biyolojiye örnek ve kal atış fonksiyonu. Sağdaki artan grafik ise bir grup Avrupa şehrinde ölçülen yürüyüş hızı.
Son olarak, büyümeden bahsetmek istiyorum. Tekrar edecek olursak, bu bizim biyolojiden sahip olduğumuz şeydir. Ölçek ekonomisi bu sigmoidal davranışa artış sağlamaktadır. Hızlı büyüyüoruz ve sonra duraklıyoruz -- bu bizim esnekliğimizin bir parçasıdır. Bu ekonomiler ve şehirler için kötü olurdu. Ama tabi ki bu teorinin en güzel taraflarından bir tanesi de üst-lineer bir eğime sahip olması Mal varlığından, yeniliklere, bu teori ile artan bir grafik elde ederiz, gerçekten çok güzel. Ve gerçete, eğer datayı şehirlerin ve ekonomilerin gelişimi ile karşılaştırırsanız çok iyi uyum sağladığını görürsünüz. Ama burada bir bit yeniği var, ve buna göre, sistemin kaderinde çöküş var. Ve çok sayıda nedenden dolayı bu çöküş yaşanacak -- Malthusvari yaklaşımlar gibi, kaynakların tükenmesi. Peki bundan nasıl kaçınacağız? Aslında bunu daha önce yapmıştık.
Yaptığımız şey, büyüyoruz ve çöküşe ulaşıyoruz, çok önemli bir yenilik ortaya çıkıyor ve yeni baştan başlıyoruz, bir sonrakine ulaşana kadar yeni baştan başlıyoruz ve bu böyle gidiyor. Öyleyse burada büyümeyi sağlayan ve çöküşü önlemek için gerekli sonsuz bir yenilik silsilesi var. Buradaki bit yeniği ise her seferinde daha fazla ve daha fazla yenilik yapmanız gerekir. Görünen o ki, biz sadece devamlı hızlanan bir koşu bandı üzerinde değiliz, aynı zamanda koşu bandını da her seferinde daha hızlı değiştirmemiz gerekir. Sürekli olarak hızlanmamız gerekir. Ve şu soruyu sormamız gerekir: Biz, bir sosyo-ekeonomik varlık olarak nasıl kalp krizinden sakınabiliriz?
Son olarak, bu konuyu son 1-2 dakika içinde şirketler açısından değerlendirerek kapatacağız. İşte şirketler, ölçekleniyor. Üst sağdaki aslında Walmart. Aynı çizim. Burada gösterilen gelirler ve varlıkların, şirketin büyüklüğüne göre göstergesi, ki burada şirket çalışan sayısı alınmıştır. Satışları yada istediğiniz herhangi birşeyi kullanabilirdik. İşte burada görüleceği gibi, başta bazı dalgalanmalardan sonra, şirketler yenilikçi yaklaşımlardan sonra güzel bir şekilde ölçeklenirler. Ve söyleyebilirm ki Birleşik Devletlerde 23.000 şirketi inceledik. Ve size sadece bunun küçük bir kısmını gösteriyorum.
Şirketler hakkında şaşırtıcı olan ise, biyoloji gibi alt-lineer bir eğime sahip olmaları. Şirketlerin yenilik ve fikirler gibi üst-lineer eğime bağlı olmadığını belirtirsek ölçek ekonomisine bağlı olduğunu görürüz. Bu yorumu bürokrasi ve idare ile yaptıklarını ve çok güzel başardıklarını söyleyebilirim. Öyleyse, bana bir şirketin, küçük bir şirketin, büyüklüğünü söylerseniz, Walmart'ın büyüklüğünü tahmin edebilirim. Teori diyor ki, eğer alt-lineer eğime sahipse o zaman sigmoidal bir büyümeye sahip oluruz. İşte bu Walmart. Pekte sigmoidal görünmüyor. Bu daha çok hokey sopalarına benziyor. Ama farketmişsinizdir, burada hile yaptım, çünkü sadece 1994 yılına kadar gittim. Hadi 2008 yılına bakalım. Buradaki kırmızı çizgi teoriden gelmekte. Öyleyse, bunu 1994'te yapsaydım, şuan Walmart'ın ne durumda olacağını tahmin edebilirdim. Ve bu bütün şirketler için tekrarlanıyor. İşte burada. Bu 23.000 şirket. Hepsi başlarken hokey sopaları gibiydiler, daha sonra hepsi eğilmeye başladılar, ve hepsi ölürler sizin ve benim gibi.
Teşekkür ederim.
(Alkış)