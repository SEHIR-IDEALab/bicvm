Bir bilim insanı olarak ve aynı zamanda bir insan olarak, kendimi harikalara karşı duyarlı yapmaya çalışıyorum. Galiba dün gece Jason Webley buna "sihrin bir parçası olmak için plan yapmak" dedi. Yani bir biyolog olarak kariyerim, gezegenimizi paylaşan bu harika yaratıkların yaşamlarına derinden bakmama izin verdiği için çok şanslıyım: ateş böceklerinin.
Şimdi, biliyorum ki bir çoğunuz için ateş böcekleri birkaç harika anıyı ortaya çıkartacaktır: çocukluk, yaz, hatta başka bir TED konuşması. Belki bunun gibi bir şey.
Ateş böceklerinin dünyasına olan ilgim yüksek lisans yaparken başladı. Bir akşam, Kuzey Carolina'daki evin arka bahçesinde oturuyordum ve aniden bu sessiz kıvılcımlar etrafımdan yükseldi sonra merak etmeye başladım: Bu yaratıklar nasıl ışık yayıyor ve bu parlamalar da neyin nesi? Birbirleriyle konuşuyorlar mı? Ve ışıklar söndükten sonra ne oluyor? Gece dünyasını keşfettikçe bu sorulardan bazılarını cevaplayacak kadar şanslıydım.
Şimdi hiç ateş böceği gördüyseniz ya da haklarında bir şey duyduysanız, her günkü manzaramızı nasıl sihirli bir şekilde ruhani ve uhrevi bir şeye dönüştürdüklerini bilirsiniz ve bu bütün dünyada olur, mavi hayalet ateş böceklerinin ürkütücü ışıkları tarafından yaşayan bir ışık şelalesine dönüştüğünü gördüğüm Smoky Mountains'deki bu yamaç gibi ya da Japonya'da ziyaret ettiğim yol kenarındaki nehirde Genji ateş böceklerinin yavaş, dalgalanan parlamaları ortaya çıkarması gibi ya da Malezya'da, mangrov ağaçlarının çiçeklerle değil de, bin tane ateş böceğinin inanılmaz bir senkronizasyonla -(Bip! Bip!) beraber parıldamalarının ışığıyla gece çiçek açması gibi. Bu parlak manzara beni hala hayret ettiriyor ve beni doğal yaşamın sihrine bağlı tutuyor.
Ve bu manzaranın küçük böcekler tarafından oluşturulmasını inanılmaz buluyorum. Şahsen, ateş böcekleri büyüleyicidir. Karizmatiktirler. Yüzyıllar boyunca sanatta ve şiirde övülmüşlerdir. Dünyayı dolaştığım esnada, Tanrı'nın onları Dünya'ya insanların eğlenmesi için koyduğunu söyleyen bir çok düşünceli insanla tanıştım. Başka yaratıklar da onlarla eğlenebilir tabii. Bence bu zarif böcekler gerçekten mucizevi çünkü evrimin yaratıcı doğaçlamasını çok güzel bir şekilde aydınlatıyorlar. Onlar iki güçlü evrimsel güç tarafından şekillendirildi: doğal seleksiyon: hayatta kalma mücadelesi ve cinsel seleksiyon: çoğalma imkanı için mücadele. Bir ateş böceği hastası olarak, son 20 yıl benim için bayağı heyecanlı bir yolculuk oldu. Tufts Üniversitesi'ndeki öğrencilerim ve diğer meslektaşlarımla beraber ateş böcekleri hakkında birçok yeni keşif yaptık: kur yapmaları ve cinsel yaşamları, ihanetleri ve cinayetleri. Yani bugün sizinle bu saklı dünyada yaşadığımız toplu maceralarımızdan sadece birkaç hikaye paylaşacağım.
Ateş böcekleri çok güzel ve çeşitli bir böcek grubu olan kın kanatlılara aittirler. Dünya çapında, 2000'in üzerinde ateş böceği türü vardır ve bunlar eş bulmanın ve cezbetmenin farklı yolları olan oldukça çeşitli kur sinyallari geliştirmişler. Yaklaşık 150 milyon yıl önce, ilk ateş böcekleri muhtemelen böyle görünüyordu. Gündüz uçuyorlardı ve ışık saçmıyorlardı. Onun yerine, erkekler şahane antenlerini dişiler tarafından yayılan parfümleri koklamak için kullanıyorlardı. Farklı ateş böceklerinde ise, ışık saçanlar yalnızca dişilerdir. Onlar çekici biçimde dolgun ve kanatsızlar yani her gece pencere pervazlarına tırmanıp uçan ama ışık yakmayan erkekleri çekmek için saatlerce parlak ışık yayarlar. Daha başka türlerde, her iki cinsiyet de eş bulmak için çabuk ve parlak ışıltılar kullanırlar. Burada, Kuzey Amerika'da, gövdelerinden ışık yayabilme konusunda inanılmaz bir yetenğe sahip 100'ün üzerinde farklı ateş böceği türümüz var. Bunu nasıl yapıyorlar? Tamamen sihirli gibi görünüyor ama bu biyolojik sinyaller ateş böceğinin lambasının içinde meydana gelen özenle planlanmış kimyasal reaksiyonlardan ortaya çıkar.
Ana yıldız,
evrim süresince,
onun minik kollarını lusiferin adlı
enzimle sarmanın bir yolunu bulmuş olan lusiferin adlı enzimdir,
bu sırada bu işlem o kadar heyecan verici ki
o ışık saçıyor. İnanılmaz.
Ama bu parlak ışıkların bir proto- ateş böceğine nasıl faydası dokunabilir? Bu soruyu yanıtlamak için, aile fotoğraf albümünde geriye dönüp bebeklik fotoğraflarına bakmalıyız. Ateş böcekleri büyüdükçe vücutlarını baştan aşağı değiştirirler. Yaşamlarının büyük çoğunluğu olan yaklaşık iki yılı, bu larva formunda geçirirler. Buradaki temel amaçları, benim genç çocuklarım gibi.. yemek ve büyümektir. Ve ateş böceği ışığı ilk defa bu gençlerde ortaya çıktı. Her bir ateş böceği larvası ışıldayabilir, onların yetişkinleri bile yapamazken.
Ama bu kadar bariz olmanın anlamı ne? Evet, biliyoruz ki bu gençler, uzun çocukluk döneminde hayatta kalmaya yardımcı olan tadı tiksindirici olan kimyasallar üretiyorlar, dolayısıyla bu ışıkların önceleri uyarı olarak geliştirildiğini düşünüyoruz, herhangi bir avcıya "Zehirli! Uzak durun!" diyen bir neon tabelanın yaptığı gibi. Bu parlak ışıkların sadece olası avcılara karşı korunmak için değil aynı zamanda olası eşleri çekmek için kullanılan usta bir iletişim aracına dönüşmesi milyonlarca yıl aldı. Şimdi cinsel seleksiyon tarafından yönlendirilen bazı yetişkin ateş böcekleri -bu gururlu erkek gibi- kur yapmayı yepyeni bir seviyeye çıkartarak karanlıkta parlayan yeni bir fener geliştirdi. Bu yetişkinler yalnızca birkaç hafta yaşar ve şimdi de tek odakları cinsel ilişkidir, yani, genlerini gelecek ateş böceği nesillerine aktarmaktır. Dolayısıyla bu erkeği yeni kur yapma sinyallerini gösteren yüzlerce erkeğe katılırken kırlara takip edebiliriz. Hayret edici şey ise, bayıldığımız bu aydınlık sergilerin burada ve hatta dünyanın her yerinde aslında erkek ateş böceklerinin aşk şarkıları olmasıdır. Uçuyorlar ve kalplerindekileri ışıkla ifade ediyorlar. Ben bunu hala romantik buluyorum. Ama bu esnada, bütün dişiler nerede?
Evet, aşağıda tembelce uzanıp seçeneklere bakıyorlar. Seçilmek için çok sayıda erkek var ve bu dişiler bayağı seçici çıktılar. Bir dişi bir ışıltı gördüğünde hele de çekici bir erkekten geliyorsa, lambasını erkeğin tarafına doğrultur ve geri ışıldar. Bu onun "buraya gel" işaretidir. O zaman erkek yakına uçar ve tekrar ışıldar. Eğer dişi, erkeği hala beğeniyorsa, bir iletişim başlatırlar. Bu yaratıklar aşklarını ışığın dilinde dile getirirler. Peki bu dişiler tam olarak neyi çekici buluyor?
Biz birkaç tane ateş böceğinin düşüncelerini almaya karar verdik. Dişileri göz kırpan LED yanıp sönen test ettiğimizde, dişilerin daha uzun süren ışıltı veren erkekleri tercih ettiğini keşfettik. (Gülüş) (Alkış) Biliyorum merak ediyorsunuz, bu erkekler çekiciliklerini neye borçlular? Şimdi ışıklar söndüğünde neler olduğunu göreceğiz. Keşfettiğimiz ilk şey,
bir erkek ile dişi bu şekilde beraber olduktan sonra, bütün geceyi beraber geçiriyorlar. İçeriye neler olup bittiğine baktığımızda, ateş böceğinin cinsel ilişkisinde şaşırtıcı, yeni bir dönüm noktası keşfettik. Çiftleşirlerken, erkek dişiye sadece spermini vermekle değil aynı zamanda düğün hediyesi denilen besleyici dolu paketi vermekle de meşgul oluyor. Bu çiftleşen ikiliye daha yakından bakmak için zumlayabiliriz. Aslında hediyeyi görebiliriz, burada kırmızıyla gösteriliyor şu an erkekten dişiye aktarılıyor. Bu hediyeyi değerli yapan şey, dişinin yumurtalarını beslemek için kullanacağı proteinle dolu olması. Yani dişiler olası eşlere bakarken bu ödüle dikkat ediyorlar. Keşfettik ki, dişiler erkeklerin ışık sinyallerini hangi erkeğin daha büyük hediye vereceğini önceden kestirmek için kullanıyor çünkü bu hazine dişilerin daha fazla yumurtlamasına ve sonuç olarak da gelecek nesillere daha fazla katkı sağlamasına yardımcıdır. Ancak ateş böceği romantizmi risklidir,
hep tatlılık ve ışıktan ibaret değildir. Çoğu zaman, bu yetişkin ateş böcekleri yenmiyor çünkü gençlerinde gibi kuşları ve başka böcek yiyicileri uzak tutan toksinleri üretebiliyorlar, ama belli bir ateş böceği grubu yollarda bir yerlerde, bir şekilde korunma toksinleri için gerekli metabolik mekanizmayı kaybetmiş. İş arkadaşım Tom Eisner tarafından keşfedilen evrimsel hata, bu ateş böceklerini parlak ışıklarını hain bir niyetle geceye taşımaya itmiştir. Başka bir iş arkadaşım Jim Lloyd tarafından "femme fatale" lakabı takılan bu dişiler, başka türden erkek ateş böceklerini nasıl hedef alabileceklerini çözmüş. O halde av avcıyla başlar -burada solda aşağıda görünüyor- orada sessizce oturuyor ve olası avının kur yapmasına kulak misafiri oluyor ve şu şekilde geçiyor konuşma. İlk önce erkek avı ışıkla, "Beni seviyor musun?" der. Dişisi de, "Belki" diye cevaplar. O zaman da erkek tekrar ışıldar. Ama bu sefer, avcı sinsice öbür dişiyi taklit ederek cevap verir. Ancak o aşk aramıyor: toksin arıyor. Eğer taklitte çok iyiyse, uzanıp yakalamak için erkeği yeterince yakınına çekebilir ve erkek sadece hafif bir atıştırma değildir. Sonraki bir saat içinde, avcı yavaşça geride sadece iğrenç kalıntılar kalıncaya kadar erkeğe kan kaybettirir. Kendileri toksin üretemeyince, bu dişiler o koruyucu kimyasalları almak için başka ateş böceklerinin kanını emme yoluna başvurur. Evet, vampir ateş böceği, doğal seleksiyon sayesinde size getirildi. Bizim ateş böcekleri hakkında öğreneceğimiz hala çok şey var
ama öyle görünüyor ki birçok hikaye saklı kalacak, çünkü dünyanın her yerinde, ateş böceği sayısı hızla sönmekte. Temel suçlu: doğal ortamın azalması. Neredeyse her yer, tarlalar ve ormanlar, mangrovlar ve kırlar, ateş böceklerinin yaşamak için gerektiği yerler, gelişmek ve yayılmak için kullanılıyor. İşte bir problem daha: Biz karanlığı fethettik
ancak bu esnada, diğer canlıların hayatlarını mahvedecek kadar ışığı geceye saçtık, ve ateş böcekleri eşlerini bulmak için kullandıkları sinyalleri belirsizleştirdiği için ışık kirliliğine karşı oldukça hassastırlar. Peki gerçekten onlara ihtiyacımız var mı?
Sonuçta onlar sadece dünyanın biyoçeşitliliğinin ufak bir kısmı. Ancak bir türün yok olması mumla dolu bir odadaki mumların teker teker sönmesi gibidir. İlk mumlar sönmeye başladığında durumu fark edemeyebilirsiniz. ancak sonunda, karanlıkta oturarak kalırsınız. Gezegenin geleceğini inşa edermişçesine beraber çalışırsak bu parlak ışıkların parıldamasını devam ettirecek bir yol bulabiliriz umarım.
Teşekkürler.
(Alkış)