Yaşayan ve nesli tükenmiş insanların genomları üzerine çalışarak, neler öğrenebileceğimiz hakkında konuşmak istiyorum. Ama bundan önce, kısaca zaten önceden bildiğiniz bir şeyi size hatırlatmak istiyorum: Genomlarımız, genetik materyallerimiz, vücudumuzdaki hemen her hücredeki kromozomda şu meşhur çift helikal molekül yapısındaki DNA şeklinde depolanmıştır. Ve genetik bilgi, A, T, C ve G harfleriyle kısaltılmış 4 adet bazın oluşturduğu bir dizi tarafından ihtiva edilir. ve bilgi iki yerde bulunur her iplikte bir tane ki, bu önemlidir, çünkü yeni hücreler üretilirken, bu iplikler ayrılır ve şablon olarak kullanılarak, mükemmele yakın bir süreçle yeni iplikler sentezlenir.
Ama doğada, tabî, hiç bir şey tamamen mükemmel değildir, yani bazen bir hata yapılır ve yanlış bir harf inşa edilir. Ve biz de sonuç olarak, DNA dizilerini, mesela bu odada, kendi aramızdakileri karşılaştırırken bazı mutasyonlar görebiliriz. Benim genomumla sizinkini karşılaştırırsak, yaklaşık her 1200 - 1300 harfte bir harf farklılık gösterecektir ve bu mutasyonlar yavaşça zamanın bir getirisi olarak artar. Buraya bir de şempanze eklersek, daha büyük farklılıklar görürüz. Yaklaşık her 100 harfte bir harf şempanzede farklı olacaktır.
Eğer bir DNA parçasının veya tüm genomun tarihiyle ilgileniyorsanız, gözlemlediğiniz farklılıklarla bu DNA tarihini, tekrar inşa edebilirsiniz. Genel olarak, bu tarih hakkındaki fikirlerimizi bu gibi ağaç şekilleriyle ifade ederiz. Dolayısıyla, bu çok basit. 2 insanın DNA dizisi yakın geçmişte ortak bir ataya dönüyor. Daha geçmişte, şempanzeyle ortak bir ata var. Bu mutasyonların, zamanın bir getirisi olarak meydana gelmesinden dolayı bu farklılıkları, genel anlamda; iki insanın yarım milyon yıl önce, ve bir şempanze ile ise, yaklaşık 5 milyon yıl önce ortak bir ataya sahip olduğu, tahmini bir zamana dönüştürebilirsiniz.
Geçen son birkaç yılda, DNA'nın birçok parçasını çok kısa zamanda görebilmemize yarayan bazı teknolojiler ortaya çıktmıştır. Böylelikle, tüm insan genomunu sadece saatler içinde tayin edebiliyoruz. Tabi, her birimiz, iki insan genomu barındırıyoruz; biri annemizden gelen , biri babamızdan. ve bunlar, yaklaşık 3 milyar harf uzunluğunda. Bendeki iki genomun veya kullanmak istediğimiz bir genomumun yaklaşık olarak 3 milyon farklı noktası olduğunu bulabiliriz. Ayrıca, bu genetik farklılıkların tüm dünyaya nasıl yayıldığını da anlatabilirisiniz. Bunu yaparsanız, Afrika'da belirli miktarda bir genetik çeşitliliğin olduğunu görürsünüz. Afrika'nın dışına bakarsanız, daha az bir genetik çeşitlilik görürsünüz. Bu tabi hayret verici, çünkü, Afrika'da yaşayan insanların sayısı, Afrika dışındakilerin yaklaşık 6 ila 8 katı. Oysa, Afrika'daki insanların genetik çeşitliliği daha fazla.
Üstelik, Afrika dışında gördüğümüz bu genetik çeşitlerin hemen hepsi, Afrika'da bulduğumuz DNA dizileriyle yakından ilişkili. Ancak, Afrika'ya bakarsanız, kıta dışında yakın akrabası olmayan genetik çeşitin bir elemanı var. Bunu açıklayan model, Afrikalı çeşitliliğin bir kısmının, hepsinin değil, dışarı çıkıp dünyanın geri kalanına kolonize olmuş olmasıdır. Bu genetik farklılıkların tarihini belirlemeye yarayan metodlarla birlikte bu model, modern insanların, temel olarak siz ve benden farksız insanların, çok yakın geçmişte, 100 ila 200,000 yıl önce Afrika'da evrimleştiği kavramını gündeme getirdi. Sonra, 50 ila 100,000 yıl civarı öncesinde, dünyanın diğer kısımlarına yerleşmek için Afrika dışına çıktılar.
Dolayısıyla, genomik bir bakış açısıyla "hepimiz Afrikalıyız" demekten hoşlanıyorum. Bugün ya Afrika'da yaşıyoruz, ya da taze bir sürgündeyiz. Modern insanların bu yakın kökenlerinin bir başka sonucu da genetik çeşitlerin, genel olarak dünyanın geniş kesimine, birçok yere yayılmış olmasıdır, ve bunlar en azından kuş bakışıyla derece derece değişkenlik gösterme eğilimindedir. Birçok genetik çeşit olması ve bunların da bazı farklı dereceleri olması, ki bu, bir DNA dizisini tespit edersek (bir bireyin genomu) bir insanın nereden geldiğini tam olarak öngörebileceğimiz anlamına gelir, onun bir ve ikinci kuşak atalarının etrafa çok dağılmamasına yaramıştır.
fakat peki bu, mesela, birçok insanın düşündüğü gibi, farklı kıtalardaki insan grupları arasında, büyük genetik farklılıklar olduğu anlamına gelir mi? Hepimiz bu soruları sormaya başlayabiliriz. Mesela, şu an dünyanın farklı yerlerinden bin insanın genom dizilerinin incelendiği devam etmekte olan bir proje var. Afrika'daki iki topluluktan 185 Afrikalı incelenmiş. Yaklaşık olarak eşit olmak üzere, Avrupa ve Çin'de birçok insan incelenmiş. Ve ne kadar farklılık bulduğumuzu, kaç harfin değiştiğini, en azından o bireysel sekansların bir tanesi için söylemeye başladık. Ve bu miktar çok fazla: 38 milyon değişken pozisyon var.
Ancak, Afrikalılarla Afrikalı olmayanlar arasında kesin bir farklılık olup olmadığını sorabiliriz. Galiba, çoğumuzun hayal edebileceği en büyük fark halen mevcut, ve mutlak bir farklılıkla; ki kastettiğim; Afrika'daki insanların belli bir pozisyonda tüm bireylerin, %100'ünün, bir harfe sahip olduğu, ve Afrika dışındaki herkesin başka bir harfe sahip olduğu bir farklılık. Milyonlarca farklılığın arasından bunun cevabı; böyle tek bir pozisyon bile olmamasıdır. Bu ilginç olabilir. Belki bir birey yanlış sınıflandırılmıştır vs. Yani, kriteri biraz esnetip; Afrika'daki insanların %95'inin de sahip olduğu bir çeşit, %95'inin sahip olduğu başka bir çeşit ve toplamda bu şekilde 12 çeşit olan kaç tane pozisyon bulabiliriz?
Ve bu çok ilginç. Yani, bu anlamda Afrikalı, Avrupalı veya Asyalı bir insan gördüğümüzde, o insanın, genomundaki bir pozisyonda %100 doğrulukla, ne olduğunu öngöremiyoruz. Ve sadece 12 pozisyon için, %95 ihtimalle doğru olmayı umuyoruz. Bu ilginç olabilir. çünkü, tabi, insanlara bakıp, onların veya atalarının nereden geldiğini kolaylıkla söyleyebiliyoruz. Yani şimdi bu, bakıp kolayca gördüğümüz bu karakteristik özellikler, yüz hatları, cilt rengi, saç yapısı, bir genin büyük etkileriyle değil, dünyanın farklı kısımları arasında değişkenlik gösteren birçok farklı genetik çeşit tarafından tanımlandığı anlamına geliyor.
Birbirimizde kolayca gözlemleyebildiğimiz bu karakteristik özelliklerle ilgili, göz önüne alınmaya değer bulduğum bir başka şey de; tam anlamıyla vücut yüzeyimizde olmalarıdır. Bunlar, az önce de dediğimiz gibi -- yüz hatları, saç yapısı, cilt rengi. Kıtalar arasında değişkenlik gösteren, yiyecekleri nasıl sindirip metabolize ettiğimizle veya bağışıklık sistemimizin vücudumuzu istila etmeye çalışan mikroplarla nasıl baş ettiğiyle ilgili, kıtalar arasında değişkenlik gösteren birkaç özellik daha mevcut. Ama bunlar; vücudumuzun, çevreyle direkt etkileşimde olduğu, dilerseniz tamamen karşılaştığı parçalarının tümü. Vücudumuzun bu kısımlarının çevredeki seleksiyondan ve içerdikleri genlerin değişen sıklığından hızlıca nasıl etkilendiğini hayal etmek kolay. Ancak, vücudumuzun çevreyle direkt etkileşmeyen diğer kısımlarına bakarsak-- böbreklerimiz, karaciğerimiz, kalplerimiz-- bu organların nerden geldiğini sadece onlara bakarak söylemenin hiç bir yolu yok.
Ayrıca, bu çıkarımın bir başka ilginç sonucu da; insanların Afrika'da yakın zamanda ortak bir kökeni olduğu ve o insanların yaklaşık 100,000 yıl önce göç ederken yeryüzünde yalnız olmadığıdır. Etrafta farklı tür insanlar vardı, muhtemelen en çok bilinen, Neandertaller-- insanların bu sağlam türleri, ki burada sağdaki modern insan iskeletiyle karşılaştırılan soldaki iskelet-- Batı Asya ve Avrupa'da birkaç yüz bin yıl yaşamışlardır. Yani, ilginç bir soru da şu ki; bir araya geldiğimizde ne oldu? Neandertallere ne oldu?
Bu gibi sorulara cevap vermeye başlamak için, benim araştırma grubum -- şu an 25 yıldan fazla süredir -- on binlerce yıl önce nesli tükenmiş hayvanların ve Neandertal kalıntılarının DNA'larını ayırma metodları üzerinde çalışıyor. Yani bu, DNA'nın nasıl ayrıldığı, dizilerini görmek için hangi şekle dönüştürüldüğü gibi bir çok teknik konu içeriyor. Deneylerde kendi DNA'nızın deneye karışmasından kaçınmak için çok dikkatli çalışmalısınız. Birçok DNA molekülünün çok hızlı bir şekilde dizilenmesini sağlayan bu metodlarla birlikte, bu da, bizim geçen sene, Neandertal genomunun ilk modelini sunmamızı sağladı, yani, şu an, en azından %55'ini yeniden oluşturabildiğimiz Neandertal genomuna internetten bakabilirsiniz. Ayrıca, şu an yaşayan insanların genomlarıyla karşılaştırmaya başlayabilirsiniz.
Sonrasında sormak isteyebileceğiniz bir soru olabilir: biraraya geldiğimizde ne oldu? Melezlenme oldu mu, olmadı mı? Güney Avrupa'dan gelen Neandertallere bakarak ve şu an yaşayan insanlarınkiyle genomlarını kıyaslayarak bu soru sorulabilir. Sonra bunu birey çiftleriyle yapmak için baktık ve iki Afrikalı ile başladık, bu iki Afrikalı genomlara bakıp birbirlerinden hangi noktalarda ayrıldıklarını ararken, her durumda sorduk: Bir Neandertal neye benzer? Hangi Afrikalı ile eşleşiyor? Neandertaller hiç Afrika'da bulunmadığı için bir fark olacağını beklemiyorduk. Eşit olmalılardı, bir Afrikalı'ya daha yakın olması için hiç bir sebep yoktu. İşte asıl konu bu. İstatistiksel olarak, Neandertaller'in bir Afrikalı ile veya bir başka Afrikalı ile eşleşme sıklığı olarak bir farkı yoktu. Ancak, bir Avrupalı ve bir Afrikalı bireye bakınca, bu durum farklı. Bir Neandertal, bir Afrikalı'dan ziyade bir Avrupalı ile önemli derecede daha fazla eşleşiyor. Çinli bir bireyle Afrikalı'yı karşılaştırınca da durum aynı, Neandertal, Çinli ile daha çok eşleşiyor. Bu da ilginç olaiblir, zira Neandertaller hiç bir zaman Çin'de bulunmadı.
Yani, bunu açıklamak için önerdiğimiz model, yaklaşık 100,000 yıl önce modern insanların Afrika'dan dışarı çıktıklarında Neandertallerle buluşmuş olmaları. Büyük ihtimalle bunu ilk önce, Neandertallerin yaşadığı Orta Doğu'da yaptılar. Eğer orada birbirleriyle melezlendilerse, o zaman, Afrika dışındaki herkesin atası haline gelen o modern insanlar genomlarında bu Neandertal elemanlarını kendileriyle birlikte dünyanın geri kalanına taşıdılar. Yani bugün, Afrika dışında yaşayan insanların DNA'larının yaklaşık yüzde iki buçuğu Neandertallerden geliyor.
Yani şu an, ataların kalıntılarına bakıp DNA'yı ayırmak için; teknolojiye ve bir referans noktası olarak Neandertal genine sahip olduğumuza göre, bunu dünyanın başka herhangi bir yerinde uygulayabiliriz. Bunu yaptığımız ilk yer Güney Sibirya. Altay Dağları'ında Denisova denilen bir yerde, burada bir mağara yerleşkesinde arkeologlar 2008 yılında küçük bir parça kemik -- işte onun bir kopyası-- buldular ve onun bir insanın serçe parmağının uç falanksı (parmağın en ucundaki küçük kemik) olduğunu farkettiler. Yeteri kadar iyi korunmuştu, böylece bu bireyin DNA'sını, hatta daha genişleterek Neandertaller'e yönelik olarak tanımlayabildik, ve onu şu anki insan ve Neandertal arasında ilişki kurmak için kullandık. Ve bu bireyin yaklaşık 640,000 yıl önce Neandertallerle DNA dizileri bakımından ortak bir kökeni olduğunu bulduk. Hatta, daha geçmişte, 800,000 yıl önce şimdiki insanlarla ortak bir kökeni olduğunu da.
Yani, bu birey Neandertallerle bir kökeni paylaşan bir toplumdan geliyor, ama, daha eskiden uzun ve bağımsız bir hikâyesi var. Bu küçük, küçücük kemik parçasından yola çıkarak tariflediğimiz bu insan grubunu, Denisovalıları, bu ilk tanımlandıkları yerin adıyla andık. Yani şimdi Neandertaller ile ilgili sorduğumuz soruyu Denisovalılarla ilgili de sorabiliriz: Onlar da şimdiki insanların atalarıyla melezlendiler mi? Eğer bu soruyu sorarsak ve Denisovalı genomunu dünyadaki diğer insanlarla karşılaştırırsak, ilginç bir şekilde, Denisovalı DNA'sının şu an Sibirya'nın yakınında bile yaşayan herhangi bir insanla uyuştuğuna dair hiç bir kanıt olmadığını görüyoruz. Ancak Papua Yeni Gine'de ve Melanezya ve Pasifik'teki diğer adalarda buna dair kanıt buluyoruz. Yani muhtemelen bu, Melanezyalılar'ın atalarının Sibirya'da hiç bulunmadığını düşündüğümüz için, Denisovalılar'ın geçmişte daha yaygın olduğu anlamına geliyor.
Nesli tükenmiş insanların bu genomlarını çalışarak, modern insanların Afrika dışına çıkmaya başladıklarında dünyanın benzediği bir resme ulaşmaya yaklaşıyoruz. Batıda Neandertaller ; doğuda Denisovalılar -- belki henüz tanımlayamadığımız başka tür insanlar da vardı. Bu insanların aralarındaki sınırların tam olarak nerede olduğunu bilmiyoruz, ama, Güney Sibirya'da, en azından hem Neandertaller'in, hem Denisovalılar'ın, geçmişte bir zamanda bulunduğunu biliyoruz. Sonra modern insanlar Afrika'da bir yere göç ettiler, Afrika dışına, büyük ihtimalle Orta Doğu'ya gittiler. Neandertallerle karşılaştılar, onlarla melezlendiler, dünyaya dağılmaya devam ettiler, ve Güneydoğu Asya'da bir yere, ve Denisovalılar ile karşılaştılar ve melezlendiler ve Pasifik'e doğru devam ettiler. Ve sonra insanların bu erken formları kayboluyor, ama şu an bazılarımızın içinde az da olsa yaşamaya devam ediyorlar -- Afrika dışındaki insanların DNA'larının yüzde iki buçuğu Neandertaller'den ve Melanezya'daki insanların aslında fazladan yaklaşık olarak yüzde beşi Denisovalılar'dan.
Tüm bunlardan yola çıkarak; bu, Afrika dışındaki insanlar genomlarında nesli tükenmiş insan tülerinden gelen eski elemanları taşırken, Afrikalılar taşımadığı için Afrika'da olan ve Afrika dışından olan insanlar arasında, kesin bir farklılık olduğu anlamına mı geliyor? Bence konu bu değil. Muhtemelen, modern insanlar Afrika'da bir yere göç ettiler. Afrika üzerinden tabi başka yerlere, daha eski insan türlerinin olduğu yerlere de yayıldılar. Başka bir yerde melezlendiğimiz için, Afrika'daki daha eski türlerin de muhtemelen bir genomunu taşıyacağımız bir gün, onların da Afrika'daki eski modern insanlarla melezlendiğini bulacağımızdan eminim.
Yani ,özetlersek, şimdiki insanların ve nesli tükenmiş olanların genomlarını çalışmaktan ne öğrendik? Galiba birçok şey öğrendik, ama bahsetmeyi önemli bulduğum bir şey; bence hep melezlenmekte olduğumuz dersidir. Eski insan türleriyle nerede karşılaştıysak melezlendik ve o zamandan beri birbirimizle melezleniyoruz.
İlginize teşekkürler.
(Alkışlar)