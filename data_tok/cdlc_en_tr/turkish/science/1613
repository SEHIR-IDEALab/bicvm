Haberlere boğuluyoruz. Sadece Reuters, yılda üç buçuk milyon haber veriyor. Ve bu sadece bir kaynak.
Benim sorum şu: Bu hikayelerden kaçı uzun vadede önemli olacak? Bu, Uzun Hikayeler'in arkasındaki fikrin ta kendisi. Kevin Kelly ve Stewart Brand'in de aralarında bulunduğu TEDlilerin kurduğu The Long Now Foundation'ın bir projesi bu. Ve aradığımız şey 50, 100 veya 10,000 yıl sonra hâlâ önemli olabilecek haberler. Demek istediğim, haberlere o süzgeçten bakın, pek çoğunun sınıfta kaldığını göreceksiniz.
A.P.'den geçen yılın en popüler haberlerini alacak olursak: Bu on yıl içinde önemli olacak mı? Ya da bu? Ya da bu? Gerçekten mi? Bu, 50 ya da 100 yıl içinde önem arz edecek mi? Peki, bu hoş gibiydi. (Gülüşmeler) Ama geçen yılın en popüler hikayesi ekonomiydi. İddia ediyorum, er ya da geç bu durgunluk geçmişte kalacak.
Yani, hangi tip hikayeler gelecek için bir farklılık yaratabilir? Peki, bilimi ele alalım. Bir gün, küçük robotlar kan dolaşımımızı düzeltiyor olacaklar. Eğer bir fareyseniz o gün geldi bile. Birkaç yakın zaman haberi: Nanoarılar gerçek arı zehiri ile tümörlere saldırıyor. Beyne genleri gönderiyorlar. Yaptıkları bir robot, insan vücudunun içinde sürünebiliyor.
Peki ya kaynaklar? Dokuz milyar insanı nasıl besleyeceğiz? Daha altı milyarıyla problem yaşıyoruz. Dün duyduğumuz gibi, bir milyardan fazla insan aç. Britanya genetiği değiştirilmiş ekinler olmazsa aç kalır. Neyse ki Bill Gates tarım araştırmalarına bir milyar yatırdı.
Peki ya küresel politika? Dünya, Çin gündemi belirlediğinde ve belirlerse çok farklı olacak, ki yapabilirler. Dünyanın en büyük araba pazarı olma konusunda ABD'yi geçtiler. En büyük ihracatçı olma konusunda Almanya'yı geçtiler. Kariyerlerini seçmek için çocuklarına DNA testleri yapmaya başladılar.
Bildiğimiz her tür limiti defetmek için yollar arıyoruz. Son birkaç keşif: Arjantin'de Antarktika haricindeki tüm kıtalara yayılan bir karınca kolonisi bulundu. Kendi kendini yöneten bir robot bir keşif yaptı. İleride, bilim bize ihtiyaç duymayacak. Ve belki hayat da. Bir mikrop 120,000 yıl sonra uyandı. Öyle gözüküyor ki, yaşam bizle veya bizsiz devam edecek.
Ama, benim Uzun Hikayeler için geçen yıl seçtiğim hikaye şu: Ay'da su bulundu. Bu oraya bir koloni kurmayı çok kolaylaştırıyor. Ve bunu NASA yapmazsa, Çin yapabilir veya bu odadaki herhangi birinin de şansı var.
Benim demek istediğim şu: uzun vadede, bazı haberler diğerlerinden daha önemli olacaklar. (Alkışlar)