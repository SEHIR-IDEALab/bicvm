Kariyerime ilk başladığım zaman (Çeviren: probablynogod) Anktartika'da ve Arktik'te ve yüksek çöllerde ve alçak çöllerde, yani egzotik bölgelerde egzotik canlı formları arıyordum. Yaklaşık 12 yıl önce, mağaralar dikkatimi çekti ve tüm araştırmamı bu yönde odakladım.
Cidden havalı bir mesleğim var -- gerçekten inanılmaz şeyler yapıyorum. Gezegendeki en uç düzey mağaralarda çalışıyorum. Pek çoğu girdiğimiz dakikadan itibaren bizi öldürmeye çalışıyor fakat yine de gezegende hiçbir yerde olmayan inanılmaz biyolojik harikaları barındırıyorlar ve kesinlikle nefesinizi kesiyorlar. Biyolojinin, mineralojinin ve jeobiolojinin hakiki değerleri bir yana, burada kullandığımız metotları diğer gezegenlerde de hayat aramak için kullanıyoruz. Sadece Jüpiter'in küçük, buzlu uydusu Europa'da değil; özellikle Mars'ta. Belki bir gün, bizim güneş sistemimizin de ötesinde.
İnsanın geleceğiyle tutkulu bir şekilde ilgiliyim, özellikle de Ay'da, Mars'ta ya da Güneş Sistemimizde herhangi bir yerde. Güneş Sistemi boyunca yayılmış bir medeniyete ve türe dönüşeceğimizi düşünüyorum. Bunların hepsinin ötesinde kimi zaman diğer gezegenlere Dünya'daki gibi yaşamı götürebilip görüemeyeceğimizi ve bunu yapıp yapmamamız geretkiğini düşünüyorum. İlk aklıma gelen de Mars.
Bu konuma nasıl geldiğim ve bu işi neden yaptığım, bilimsel toplantılarda asla konuşmadığım bir şeydir. Neden normal bir işim yok, mantıklı bir işim? Ve sonra, elbette ki, Sovyetler Birliği'ni suçluyorum. Çünkü 1950'lerin ortasında, ben daha küçük bir çocukken, Sputnik isimli çok ilkel ve küçük olan uyduyu ateşleme arsızlığını yaptılar ve Batı dünyasını histerik bir panik içerisinde bıraktılar. Ve inanılmaz büyük paralar bilime ve çocukların matematik yeteneklerine harcandı. Ve ben de bu neslin bir ürünüyüm, tıpkı pek çok meslektaşım gibi. Bu bizi gerçekten yakaladı, alevlendirdi ve bunu tekrar yaratabilmemiz muhteşem olurdu.
Elbette, büyümeyi reddetmek -- -- her ne kadar günlük hayatımda bir yetişkini taklit etsem ve bunda oldukça iyi bir iş çıkarsam da -- başkalarının sizin ilgilendiğiniz şeylerle alakalı düşüncelerini çocuksu bir şekilde umursamamanız gerçekten çok önemli. Bir diğer etmen de, bir değer yargılamasında bulundum ve benim değer yargılamamda, hayatın var olması, olmamasından iyidir. Dolayısıyla, hayat, hayatsızlıktan değerlidir. Ben de şu anda burada bulunan dinleyicilerin çoğunu, bunun bir arada tuttuğunu düşünüyorum.
Mars ile çok ilgiliyim; elbette bu Viking Araçları Mars'a indiğinde benim genç bir üniversite öğrencisi olmamdan kaynaklanıyor. Ve gökyüzünde bir nokta olarak görebileceğiniz ufak, küçük, astronomik bir cisim; şimdi ilkel fotoğraflarının ekranlarımıza ulaşmasıyla birlikte, tamamen görülesi bir manzaraya dönüştü. Ve bir manzaraya dönüştüğünde, aynı zamada bir hedefe de dönüştü, ve gerçekten de hayatımın gidişatını değiştirdi.
Mezun olduğum yıllarda iş arkadaşım, akıl hocam ve arkadaşım Steve Schneider ile Ulusal Atmosferik Araştırma Merkezi'nde, küresel değişim problemleri üzerinde çalıştık. Dünya'nın tamamını bilimsel bir anlamda tek bir varlık olarak düşünüp düşünemeyeceğimiz üzerine yani Gaia Hipotezi üzerine pek çok şey yazdık, ve sonra, bunun da ötesinde, nükleer savaşın çevresel sonuçları üzerine çalıştım.
İnanılmaz büyüleyici ve zalim şeyler. Fakat bu bana, Dünya'mıza sadece evimiz olarak değil bir gezegen olarak, dışarıdan bakmayı öğretti. Ve bu da perspektif olarak muhteşem bir adım; gezegenimizin bir gezegen olarak nasıl davrandığını ve üzerindeki hayatın nasıl davrandığını düşünmek için. Ve tüm bunlar bana tarihte belirgin noktalar olarak gözüküyor. Kökenimizin dayandığı gezegenden ayrılarak Güneş Sistemi'nin dışına ve daha da ötesine gideceğimiz yolculuğu hazırlanıyoruz.
Neyse, Mars'a dönelim. Mars'ta hayat bulmak ne kadar zor olacak? Pekala, kimilerimiz için bazen bu Dünya'da bile hayat bulmak zor olabilir. Dolayısıyla, başka bir gezegende hayat bulmak kolay bir iş değil ve biz bunun üzerinde düşünmek için çok fazla zaman harcıyoruz. Başarılı olacağımızı düşünün ya da düşünmeyin, bu biraz sizin evrende hayat olması ihtimaline nasıl baktığınıza bağlı. Şahsen ben hayatın, maddenin zamanla kompleksleşmesi sonucu ortaya çıktığını düşünüyorum.
Şöyle, Büyük Patlama ile başlarsınız, sonra hidrojen oluşur ve sonra helyum elde edersiniz, sonra daha da karmaşık maddeler, ve sonra gezegenler oluşur -- ve hayat da ortak, gezegen-tabanlı bir olgudur benim görüşüme göre. Kesin olarak, son 15 yılda, Güneş Sistemi'nin dışarısında, pek çok gezegen olduğu onaylandı ve sayıları da her gün artıyor, ve daha geçen ay, birkaç hafta önce, Dünya'nın ölçüleriyle aynı sınıfta olan bir gezegen bulundu. İşte bunlar çok heyecan verici haberler.
Dolayısıyla, benim ilk cömert tahminim, bu evrende, hayat her yerde olacak. Baktığımız her yerde olacak -- gezegen sistemlerinin hayatı desteklediği her yerde! Ve bu gezegen sistemleri oldukça ortak olacak. Peki, Mars'ta hayat hakkında neler var? Pekala, eğer biri bana 12 yıl öncesinde, Mars'ta hayat olma ihtimaliyle ilgili düşüncelerimi sorsaydı, muhtemelen sadece yüzde birkaç ihtimal verirdim. Ve bu bile o dönemlerde aşırı olurdu. Bir kere eski bir NASA görevlisiyle tanıştırıldım; bu kişi Mars'ta hala hayat olduğunu düşünen tek kişiydi. Elbette, o çalışan şu anda öldü ve ben ölmedim dolayısıyla düşmanlarınızdan uzun yaşamak için belli bir şansınız var.
Fakat son 12 yılda işler inanılmaz değişti. Ve bu değişimin nedeni de elimizdeki yeni bilgilerdir. Şu anda biz konuşurken Mars'ta devamlılığı süren MER Rover görevleri, 97 yılında yürütülen muhteşem Pathfinder görevi ve Avrupa Uzay Ajansı'nın Mars Ekspres'i bize pek çok muhteşem şey öğretti. Gezegenin yüzeyinin altında buz bulunmakta. Ve dolayısıyla su bulunuyor ki bu da canlı hayatının büyük ihtimalle var olduğunu gösteriyor. Kesinlikle her yerde tortullu taşlar bulunmakta -- uzay gezginlerinden biri antik bir deniz yatağının ortasında duruyor, ve bunlar "yaban mersini" denen muhteşem yapılar ki bunlar küçük ve kaya gibi betonlaşmışlar; bunlar üzerinde, benim laboratuvarımda şu anda çalışmaktayız.
Şimdi, tüm bunlar bir arada düşünüldüğünde yaşamın var olma ihtimali düşündüğümüzden çok daha fazladır. Bana göre Mars'ın geçmişinde canlılığın oluşmuş olma ihtimali ¼ ile ½ arasında bir yerdedir. Bu çok cömert bir ifadedir. Bence yaşam orada ve bence biz onu aramalıyız ve bence yaşam yer altında. Oyun ortada, bu oyun astrobiyolojide oynadığımız bir oyun. Dünya dışı hayatla nasıl uğraşırsınız? Bulmak için ne planlar yaparsınız? Bulduğunuz şeyin aradığınız şey olduğunu nasıl bilirsiniz? Çünkü eğer büyük ve açık olsaydı, şimdiye kadar bulurduk -- ayağımızdan çoktan ısırırdı, ancak bu olmadı.
Dolayısıyla muhtemelen oldukça gizli. Onu nasıl koruyacağımız ve bulduğumuzda mikrop bulaştımayacağımız çok önemli. Ve belki de daha önemlisi, bu bizim tek evimiz olduğundan onu bulduğumuzda ve incelemeye başladığımızda kendimizi ondan nasıl koruyacağız? Neden bulması zor olsun? Çünkü muhtemelen mikroskobik ve mikroskobik şeylerle uğraşmak hiçbir zaman kolay değildir, her ne kadar bizi inanılmaz derinliklere götüren ve şimdiye kadar olmadığı kadar küçük şeyleri gösterebilen aletlerimiz bulunsa da. Fakat muhtemelen saklanıyor, çünkü eğer kendi doğanızdaki kaynaklara el koyuyorsanız, bu sizi yenilesi yapar ve diğer şeyler sizi yemek ya da tüketmek isteyebilir. Dolayısıyla, bir av-avcı oyunu olacaktır gerçekten, evrensel olarak bütün biyolojik sistemlerde... Ayrıca temel özellikleri çok çok farklı olabilir -- kimyası ya da boyutları.
Biz "küçük" diyoruz, ama bu ne demektir? Virüs boyunda mı? Ondan daha mı küçük? En büyük bakteriden bile büyük mü? Bilmiyoruz. Ve yüzey altı organizmalarını incelerken karşılaştığımız şey olan aktivite hızları çok çok yavaş büyüdükleri için, yavaş oluyor. Eğer dişinizden bir tükürük örneği alıp bir petri kabuna koysaydım, 4-5 saat içerisinde bakterilerin büyümesini gözlemlerdim. Fakat bizim çalıştığımız organizmalar, Dünya yüzeyinin altından ve çoğu zaman aylar hatta yıllar sonra büyümeyi gözleyebiliyoruz. Dolayısıyla bunlar, doğal olarak, daha yavaş canlı formları.
Fakat asıl olay, kısıtlı deneyimimiz tarafından yönlendirilmemizdir ve kutunun dışarısından ve bildiklerimizin ötesinden olaya bakmaya kalkarsak ne arayacağımızı bilemeyiz ya da ona nasıl ulaşacağımızı. Dolayısıyla, perspektif her şeydir ve size daha önce bahsettiğim tarihinden ötürü bir "Dünya-dışı gezegen" olarak Dünya'dan çok şey öğrendim. Ve bu, bu şeyleri çalışmamızda bizim için paha biçilemez bir yaklaşım oldu.
Bu, uçaklarda en sevdiğim oyundur: uçaktasınızdır ve pencereden dışarı bakarsınız, ufku görürsünüz. Kafamı bir yana çeviririm ve bu değişim, gördüğüm şeyin evim yerine bir gezegen görmeme sebep olur. Çok basit bir oyundur ve asla başarısız olmam eğer pencere kenarında oturuyorsam. İşte bu, işimize uyguladığımız yöntemdir. Bu şu anda çalıştığımız en muhteşem mağaralardan birini gösteriyor. Bu Meksika Tabasco'da bulunan Cueva de Villa Tuz ve bu mağara sülfürik aside doymuş vaziyette. İnanılmaz miktarda hidrojen sülfür volkanik kaynaklardan bu mağaraya akıyor ve evaporit'in kırılma noktasından geliyor -- bu mağarayı oluşturan karbonatların altından -- bu bizim için çok saldırgan bir ortam. İçeriye koruyucu kıyafetler ve solunum cihazlarıyla giriyoruz ve milyonda 30 H2S molekülü, sizi öldürür. Burada ise genellikle milyonda birkaç yüz molekül bulunur. Dolayısıyla çok zehirli bir ortam, CO de var elbette ve pek çok diğer gazlar da. Bu uç fiziksel ve kimyasal parametreler çok özel biyolojilerin gelişmesine sebep oluyor. Çünkü düşündüğünüzün aksine, burası hayattan yoksun değil.
Bu mağara, Dünya üzerinde bulduklarımız arasında en zengin olanı. Hayat kaynıyor. Dünya üzerindeki uç noktalar, kendisi ilgilendiriyor olsa da bunları incelememizin bir diğer sebebi bunların gerçekten de diğer gezegenlerdeki ortalama ortamlara benzemesi. Dolayısıyla bu, sahip olduğumuz yeteneğin bir kısmı, hayal gücümüzü, gelecekte bulabileceklerimiz hakkında geliştirmeye çalışıyoruz. Bu mağarada çok fazla hayat var ve yüzeyi sizinle kazımayı bile başaramıyorum.
Fakat buradan çıkan en meşhur objeler açık sebeplerden ötürü bizim Snottie'ler dediklerimiz. Bu şey 2 yaşınızdaki çocuğunuz üşüttüğünde burnundan gelen şeye benziyor. Ve bu aslında daha fazla sülfürik asit üreten bir bakteri tarafından üretiliyor ve pH'ı sıfır civarında olan yerlerde yaşıyor. Dolayısıyla bu şey pilin içerisindeki asit gibi. Buna rağmen, mağaradaki her şey buna adapte olmuş. Aslında, bu mağarada biyoloji için o kadar çok enerji var ki, çok sayıda Mağara Balığı'na rastladık. Ve yerel Zoque Hintlileri bunları, Paskalya ve Noel kutlamaları için yılda iki kere topluyorlar.
Bu, mağaralar için çok olağan dışı. Bir diğer çalıştığımız muhteşem mağara -- bu New Mexico'da, Carlsbad yakınlarındaki Lechuguilla'da, ve dünyadaki en meşhur mağaralardan biri. 115 millik (170 km) kısmı haritalanmış, hala bozulmamış ve doğal bir çıkışı yok ve burası devasa bir biyoloji ve jeo-mikrobiyoloji laboratuvarı. Bu mağaranın büyük kısmı bu gördüğünüz kırmızımsı madde ile kaplı, burada görüyorsunuz, ve bu devasa selenit kristallerinin aşağıya sarktığını görüyorsunuz. Bu şeyler biyolojik olarak üretiliyor. Bu kaya yatağının ürünü olarak oluşuyor ve organizmalar yol açmak ile meşguller. Kaya yatağından demir ve manganez minerallerini alıyorlar ve oksitliyorlar. Ve bunu her yaptıklarında, küçük bir paket eneji alıyorlar. Ve bu çok ufak enerji paketini sonradan kullanarak hayati işlevlerini sürdürüyorlar. İlginç bir şekilde bunu aynı zamanda uranyum ve krom ile de yapıyorlar, ve diğer zehirli metallerle de.
Ve dolayısıyla biyo-yenilenme açık bir şekilde bunlar gibi organizmalardan geliyor. Bu organizmaları laboratuvara götürüyoruz ve bunların bazılarının petri kabında geliştiğini görüyoruz ve bunları mağara duvarlarında gördüğümüz biyomineralleri üretmek için çiftleştiriyoruz. Bunlar ise kaya kayıtlarında bırakılan sinyaller. Volkanik aktivitenin yan ürünü olarak oluşan, bazalt yüzeyli lav-tüpü mağaralarında bile çoğu zaman duvarların bunlarla kaplı olduğunu görüyoruz, bu güzel, pırıl pırıl gümüş duvarlar veya parlak pembe ya da parlak kırmızı ya da parlak altın rengi. Ve bunlar da bakteriler tarafından yapılan mineral atıkları. Ortadaki görüntülerde de görebileceğiniz gibi, bunların elektron mikro-grafiklerini çıkardığımızda -- bunlar bakteri bahçeleri.
Bunlarla ilgili ilginç olan bir şey ise, bunların bakterilerin aktinomisitler ve streptomisitler grupları içerisinde olmaları, ki biz bunları çoğunlukla antibiyotiklerde kullanırız. Dünya yüzeyinin altı uçsuz bucaksız bir biyoçeşitliliğe sahip. Ve bu organizmalar, yüzeyden ayrı oldukları için, çeşit çeşit, tuhaf bileşik dizileri oluşturuyorlar. Ve bunları ilaç ve endüstriyel kimya sektörlerinde kullanma potansiyelimiz şu anda en üst noktada fakat muhtemelen buradakiler, gezegendeki tüm biyoçeşitliliği geçecektir.
Neyse, lav-tüpü mağaraları -- Bu gezegende yaşayan organizmalardan size zaten bahsettim. Biliyoruz ki Mars'ta ve Ay'da bu yapılardan çok fazla miktarda bulunuyor. Bunları görebiliyoruz. Sol tarafta yeni bir patlama sonucu oluşan lav-tüpü oluşumunu görüyorsunuz -- Sicilya'daki Etna Dağı'nın patlaması -- ve bu tüpler bu şekilde oluşuyorlar. Ve içleri boşaldığı zaman organizmalar için yaşam alanı haline geliyorlar. Bunlar Mars'ın her yerinde var ve onları kategorize etmekle meşgulüz. Dolayısıyla Mars'ta oldukça ilginç bir mağara emlakçılığı var, en azından bu çeşitte.
İlgilendiğimiz bu yüzey altı çevrelere erişebilmemiz için, bunlar için gerekli aletleri üretmekle ilgileniyoruz. Biliyorsunuz, bu mağaralara gitmek kolay değil. Sürünmeyi, tırmanmayı, ip işini, teknik ip işlerini ve daha pek çok kompleks insan hareketlerini yapabilmeniz gerekiyor, oraya ulaşmak için. Bunu robotik olarak nasıl yapabiliriz, bu problemle karşı karşıyayız. Neden robotik olarak yapmak isteyelim? Çünkü, Mars'a insan göndermeden önce pek çok robotik görevi yapacağız ve bu robotları göndereceğiz.
Ve ikinci olarak, daha önce de değindiğim noktaya dönmem gerekirse Mars'taki bu son dere kıymetli yaşam formlarının bizim tarafımızdan zehirlenmesini istemeyiz. Ve bir şeyi zehirlemeden incelemenin en basit yolu da bir aracı bulmaktır. Ve bu durumda, aracı olarak robotik aletleri düşünüyoruz; çünkü bunlar bizim yapacağımız bazı işleri önceden yapabilirler, ve bulacağımız yaşam potansiyelini koruyabilirler. Tüm bu projelere şimdi girmeyeceğim ancak yaklaşık 6 tane robotik geliştirme projesi yürütüyoruz ve bunu pek çok grupla ortaklaşa yapıyoruz. Özellikle üst tarafta gördüğünüz dizi hakkında konuşmak istiyorum.
Bunlar zıplayan mikrobot kolonileri. Bunun üzerinde Saha ve Uzay Robotik Laboratuvarı ile ve MIT'den arkadaşım Steve Dubowsky ile birlikte çalışıyoruz ve bulduğumuz şeye göre zıplayan, fasulye benzeri, Dubowsky Lab'ının uzmanlık alanı olan yapay kas ile itilen robotlar yapmamız gerekiyor -- bunlar EPAM'lar ya da yapay kaslar. Bunlar, zıplamalarını sağlıyor. Bir koloni şeklinde davranıyorlar, hepsi birbiriyle ilişki halinde. Bir böcek kolonisi modellendi ve pek çok sayıda da yapılabilir. Dolayısıyla, bunlardan binlercesini gönderebiliriz, sol üst köşede gördüğünüz gibi ve bunalrdan binlercesi MER Roverlarında kullanılan taşıma bölümlerine sığabilir. Ve bu ufak şeylerin -- pek çoğunu kaybedebilirsiniz. Bunlardan binlerce gönderirseniz, muhtemelen %90'ını kaybetseniz de göreve devam edebilirsiniz. Ve bu da size, çok zorlu bir bölgede esneklik sağlayabilir ve istediğiniz yapmanızı sağlayabilir.
Şimdi, toplamak gerekirse, 2 saniye için mağaralar hakkında konuşmak istiyorum ve bu mağaralardaki çalışmalarımız sayesinde Dünya dışına doğru doğal olarak genişleyen insanlar hakkında. Birkaç yıl önce fark ettik ki bu mağaralar insanların geçmişte yaşadıkları çevreye benzer pek çok özelliğe sahipler. Ve belki de bunları Mars ve Ay araştırmaları başlığı altında incelemeye başlama zamanımız geldi.
Dolayısıyla, henüz yeni NASA İleri Düzey Konseptler Enstitüsü Faz 2 araştırmasını bitirdik, bu araştırmada, insanların Mars ve Ay'daki bu lav tüplerinde yaşayabilmeleri için gerekli olan indirgenemez teknoloji üzerinde çalışmalar yaptık. Gördük kü, oldukça basit ve küçük bir liste gerekiyor ancak bizler bunca zaman oldukça ilkel bir teknolojiye yönelmişiz. Bahsettiğimiz şeyler, mağaranın içerisinde şişerek, mağaranın kompleks topolojik şeklini alan yolcu gemileri ya da kompleks topolojiyle baş etmek için gereken sahada-köpüklenmiş hava valfleri, bunların içerisini esasen dolduracak olan pek çok çeşit soluma gazı. Ve Mars'taki bu lav-tüplerini kullanmak için gelecek bizim elimizde. Şu anda bu mağaralarda bilim ve yeniden yapılandırma yapmaktayız ancak gelecekte bunları bilim için yaşam ortamı ve bedenlerimiz için ortam olarak kullanacağımızı düşünüyorum.
Şimdi, şu anda Mars'ta potansiyel olarak hayat var olması ihtimaline yaklaşık olarak %50 diyebilirim. Asıl soru Mars'ta Dünya'da şu anda çamur altında bulunan gibi bir hayat olup olmadığıdır, çünkü şimdi biliyoruz ki, Mars'tan Dünya'ya meteoritler gelmiştir ve bu da iki gezegen arası malzeme değişimi olabileceği demektir.
Asıl can alıcı soru ise, kesinlikle, eğer oraya gider ve yüzey altı canlıları bulursak, ki bulacağımızı kesinlikle umuyorum, ikinci bir yaşam yaratılışı olacak mı? Yaşam orada başlamış ve buraya taşınmış olabilir mi? Burada oluşmuş ve oraya taşınmış olabilir mi? Bu bulmacayı çözmek üzere, gelecek yarı-yüzyılda daha pek çok Mars görevi yapacağımızı ve bu soruları cevaplayacağımızı düşünüyorum. Teşekkürler.