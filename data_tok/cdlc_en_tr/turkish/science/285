Babamla birlikte 3 boyutlu bir yazıcıyla organ ve doku üretmek için bir şirket kurduğumuzda kimileri başlangıçta biraz deli olduğumuzu düşündü. Ama o zamandan beri çok ilerleme katedildi, hem kendi laboratuvarımızda hem de dünya genelindeki laboratuvarlarda. Bunun üzerine şu tür sorular gelmeye başladı, "İnsan vücudu parçaları üretmek mümkünse, et ve deri gibi hayvansal ürünler de üretilebilir mi?"
Birisi bana bu fikri ilk verdiğinde, açıkçası biraz deli olduklarını düşündüm, ama kısa süre içinde anladım ki bu o kadar da delice bir fikir değildi. Deli olan bugün yaptıklarımız. Eminim ki 30 yıl içinde, geriye dönüp bugüne ve hamburgerlerimizi ve el çanlatarımızı üretmek için milyarlarca hayvanı nasıl yetiştirip katlettiğimize baktığımızda asıl bunların israf ve delilik olduğunu göreceğiz. Etimizi, süt ürünlerimizi, yumurtalarımızı ve deri mallarımızı temin edebilmek için bugün 60 milyar hayvandan oluşan bir sürüyü beslediğimizi biliyor muydunuz? Ve önümüzdeki birkaç onyıl içerisinde, dünya nüfusu 10 milyara ulaştığında, bu rakam neredeyse iki katına, 100 milyar hayvana çıkacak.
Fakat bu hayvan sürüsünü beslemek gezegenimize büyük zararlar veriyor. Hayvanlar sadece hammade değil. Onlar aynı zamanda canlı varlıklar, ve çiftlik hayvanlarımız şimdiden toprağın ve temiz suyun en büyük kullanıcıları ve iklimsel değişimlerin önde giden sebeplerinden olan sera gazlarının en büyük üreticileri. Buna ek olarak, bu kadar çok hayvanı birbirlerine bu kadar yakın tuttuğunuzda, hastalıkların üremesine zemin hazırlamış ve zarar ve suistimale olanak sağlamış oluyorsunuz. Belli ki çevreyi, halk sağlığını ve gıda güvenliğini riske atan bu yolda devam edemeyiz.
Başka bir yolu var, çünkü aslında, hayvansal ürünler yalnızca dokuların bir araya gelmesinden oluşuyor. Ve bugün yalnızca nisbeten basit dokulardan oluşmuş ürünler yetiştirmek için son derece karmaşık hayvanlar besliyor ve büyütüyoruz. Peki ya karmaşık ve duyuları olan hayvanlardan başlamak yerine, dokuları oluşturan şeyden, hayatın temel biriminden, hücreden başlasak?
Hücrelerin, doku ve organ gibi biyolojik ürünler üretilmesi için kullanıldığı bu tekniğe biyofabrikasyon deniliyor. Tıpta şimdiden kulak, soluk borusu, deri, damar ve kemik gibi karmaşık vücut parçaları yetiştirmek için biyofabrikasyon teknikleri kullanılıyor ve bunlar hastalara başarılı bir şekilde naklediliyor. Tıp alanının ötesinde, biyofabrikasyon aynı zamanda insancıl, sürdürülebilir ve ölçeklenebilir bir endüstri olanağı sağlayabilir.
Ve deri ürünleri kafamızda tekrar canlandırmakla başlamalıyız. Deri üzerinde özellikle duruyorum, çünkü yaygın bir kullanıma sahip. Deri estetiktir ve uzun zamandır tarihimizin bir parçası haline gelmiştir. Aynı zamanda derinin üretimi tekniksel açıdan et gibi hayvansal ürünleri yetiştirmekten daha kolay. Ağırlıklı olarak yalnızca bir tür hücre kullanır ve büyük ölçekte iki boyutludur. Aynı zamanda tüketici ve düzenleyiciler için daha az oranda kutuplaştırılmıştır. Biyofabrikasyon daha iyi anlaşılana kadar, şüphesiz ki, en azından başlarda, yeni dokuma türleri giymeye yeltenecek insan sayısı yeni yemek türleri yemeye yeltenecek insan sayısından fazla olur, yemekler ne kadar lezzetli olursa olsun. Bu bağlamda deri, bir geçit ürünü olabilir ve klasik biyofabrikasyon endüstrisi için bir başlangıç sağlayabilir. Bu konuda başarılı olabilirsek eğer, bu et gibi diğer tüketim biyo-ürünlerimizi yüzeye daha da yaklaştırıyor.
Peki bunu nasıl yapacağız? Deri üretmek için, basit bir biyopsiyle hayvanlardan hücreler alarak başlayacağız. Bu bir inek, bir kuzu, ya da daha egzotik bir hayvan olabilir. Bu süreç hiçbir hasar vermez, ve inek Daisy hayatına mutlu mesut devam edebilir. Sonrasında deri hücreleri izole edip bir hücre kültürü besiyerinde çoğalmalarını sağlıyoruz. Bu yöntem milyonlarca hücreyi milyarlarca hücreye dönüştürüyor. Sonrasında bu hücreleri manipüle edip, tıpkı doğal haldeyken yapacakları gibi kolajen üretmelerini sağlıyoruz. Kolajen hücrelerin arasındaki maddedir. Doğal bağ dokudur. Hücre dışı matriksidir, ama deride, bu temel yapı taşını oluşturur. Sonrasında yaptığımız şey hücreleri ve kolajeni alıp şekil tabakalarına yaymak oluyor, ve ardından bu ince tabakaları yufka hamuru gibi üst üste dizip, daha kalın katmanlar üretiyoruz, ve bunların olgunlaşmasını bekliyoruz. Sonunda bu çok katmanlı deriyi alıp daha kısa süre ve daha az kimyasal tabaklama sürecinden geçirerek deriyi oluşturuyoruz. Ve şimdi büyük bir heyecanla, ilk defa size laboratuvardan taze getirilmiş ilk deri kültürü parçasını göstereceğim. Bu hiçbir hayvan kurban edilmeden üretilen gerçek, hakiki deridir. Hepsi aynı hücrelerden oluştuğu için derinin bütün özelliklerine sahip olabilirler, fakat daha da iyisi, temizlenecek saç, yara veya böcek ısırıkları ve israf derdi yok. Bu deri bir cüzdan, bir el çantası veya bir araba koltuğu şeklinde üretilebilir. Bir ineğin veya timsahın eğri büğrü şekliyle sınırlı kalmadan..
Ve bu malzemeyi, deriyi, temelden yetiştirdiğimiz için, özelliklerini çok ilginç şekillerde kontrol edebiliriz. Bu deri parçası yalnızca yedi doku katmanı kalınlığında ve gördüğünüz gibi, neredeyse şeffaf . Bu deri ise 21 tabakadan oluşuyor ve oldukça mat. Geleneksel deride bu tür bir ince ayar mekanizmasına sahip değiliz. Bu tür derileri yumuşaklık, su geçirmezlik, dayanıklılık, esneklik ve hatta desen gibi özellikler yönünde etkileme olanağına sahibiz. Doğayı taklit edebiliriz, ama bazı yönleriyle onu aynı zamanda geliştirebiliriz de. Bu tür bir deri, bugünün derisinin yapabildiklerini yapabilir, ama hayal gücümüzü kullanırsak, daha da fazlasını da yapabilir.
Geleceğin hayvansal ürünleri neye benzeyecek? Buna benzemek zorunda değil, ki günümüzün son modeli bu. Onun yerine, daha çok şuna benzeyebilir. Binlerce yıldır şarap, bira ve yoğurt gibi ürünlerle başlayarak hücre kültürleriyle imalatlar yapıyoruz. Ve yiyeceklerden bahsetmişken, yemek kültürümüz de evrim geçirdi ve kültürel yemekleri bugün tıpkı burası gibi estetik, steril ortamlarda hazırlıyoruz. Bir bira fabrikası aslında biyolojik bir reaktördür. Hücre kültürünün olduğu alandır. Hayal edin ki bu fabrikada bira mayalamak yerine, deri veya et mayalıyoruz. Hayal edin ki bu fabrikayı dolaşıyor, deri veya etin nasıl üretildiğini öğreniyor, süreci başından sonuna kadar görüyor ve hatta tadına bile bakıyorsunuz. Bugün deri ve et üretiminin yapıldığı saklanan, korunan ve mesafeli fabrikaların tersine temiz, açık ve eğitici. Belki de biyofabrikasyon imalatta insanoğlunun doğal bir evrimidir. Çevresel yönden zararsız, verimli ve insancıl. Bize yaratıcı olma imkanını sunuyor. Yeni materyaller, ürünler ve tesisler tasarlayabiliriz. Hayvanları sırf bir kaynak olarak görüp öldürmeyi bırakmalı ve daha uygar ve gelişmiş olmalıyız. Belki de hem tam anlamıyla hem de mecazi olarak daha kültürlü olmaya hazırız.
Teşekkürler.
(Alkış)