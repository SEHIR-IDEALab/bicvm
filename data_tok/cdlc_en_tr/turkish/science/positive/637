İnsanlarla	beraber	olduğum	zamanlarda	hep	onların	hislerini	,	düşüncelerini	,	niyetlerini	ve	güdülerini	yansıtan	bir	nevi	ayaklı	'sosyal	etkileşim	laboratuvarı	'	olmak	istemişimdir	.	Bir	bilim	insanı	olarak	,	her	zaman	bu	yansımayı	ölçmek	istedim	;	ötekini	anlamaya	dair	olan	bu	anı	,	göz	açıp	kapayıncaya	kadar	gerçekleşen	hissiyatı	.	İnsanların	duygularını	sezeriz	.	Onların	eylemlerinin	anlamlarını	,	eylemler	henüz	gerçekleşmeden	bile	biliriz	.	Biz	,	daima	başka	birinin	öznelliğinin	nesnesi	olma	durumundayız	.	Bunu	her	zaman	yapıyoruz	.	Öylece	devre	dışı	bırakıveremiyoruz	.	Bu	öylesine	önemli	ki	,	kendimizi	anlamak	için	,	etraftaki	dünyayı	anlamak	için	kullandığımız	araçlar	dahi	bu	durumun	etrafında	şekilleniyor	.	Bizler	özümüze	dek	sosyaliz	.	Benim	otizme	yolculuğum	,	aslen	otizmli	yetişkinler	için	açılmış	bir	yerleşim	biriminde	yaşarken	başladı	.	Bu	bireylerin	bir	çoğu	yaşamlarının	bir	çoğunu	hastanelerde	geçirmişler	.	Bu	,	uzun	zaman	önce	oluyor	.	Ve	onlar	için	,	otizm	yıkıcıydı	.	Ciddi	zihinsel	engelleri	vardı	.	Konuşmuyorlardı	.	Fakat	dahası	,	etraflarındaki	dünyadan	,	kendi	çevrelerinden	ve	insanlardan	inanılmaz	derecede	soyutlanmışlardı	.	Aslında	,	o	zamanlarda	,	otistik	bireyler	için	olan	okullara	gitseniz	,	çokça	gürültü	duyardınız	;	gürültü	patırtı	,	hareketler	,	bir	şeylerle	uğraşan	insanlar	,	ama	her	zaman	kendi	başlarına	bir	şeylerle	uğraşıyorlardı	.	Tavandaki	ışığa	bakıyor	olabilirler	,	ya	da	bir	köşede	soyutlanmış	halde	olabilirler	,	belki	de	o	öz-uyarımsal	,	hiçbir	yere	vardırmayan	sürekli	hareketlerini	tekrarlıyorlardır	.	Son	derece	,	son	derece	soyutlanmışlardı	.	Evet	,	şimdi	biz	biliyoruz	ki	,	otizm	bu	bozulmadır	,	size	bahsetmekte	olduğum	yansıtmadaki	bozulmadır	.	Bunlar	hayatta	kalma	becerileridir	.	Bunlar	yüzbinlerce	yıllık	evrim	sonucunda	kalıtımsal	olarak	edindiğimiz	hayatta	kalma	becerileridir	.	Görüyorsunuz	,	bebekler	mutlak	bir	kırılganlıkla	doğuyorlar	.	Onlara	bakan	biri	olmadan	hayatta	kalamazlar	;	bu	durumda	bu	tür	hayatta	kalma	yöntemlerinin	doğa	tarafından	onlara	bahşedilmiş	olması	mantıklı	geliyor	.	Onları	bakıcıya	yönlendiriyorlar	.	Hayatlarının	ilk	günleri	ve	haftalarından	itibaren	,	bebekler	çevredeki	herhangi	bir	sestense	insan	sesi	duymayı	tercih	ederler	.	Başka	şeylerdense	insanlara	bakmayı	tercih	ederler	ve	hatta	insanlara	bakarken	de	,	insanların	gözlerine	bakarlar	,	çünkü	gözler	,	diğer	insanların	deneyimlerine	açılan	penceredir	;	o	kadar	öyle	ki	,	başka	yöne	bakan	insanlar	yerine	kendilerine	bakan	insanlara	bakmayı	tercih	ederler	.	Yani	,	onlar	bakıcıyı	yönlendiriyor	.	Bakıcı	da	bebeğin	peşinde	koşuyor	.	Ve	işte	zihnin	,	sosyal	zihnin	,	sosyal	beynin	oluşumunda	önemli	olan	pek	çok	şey	bu	birbirini	karşılıklı	olarak	besleyen	koreografiye	bağlı	.	Biz	,	her	zaman	otizmi	,	hayatın	ileri	dönemlerinde	var	olan	bir	şey	olarak	düşünürüz	.	Böyle	değildir	.	Yaşamın	başlamasıyla	başlar	.	Bebekler	bakıcılarıyla	iletişime	geçince	,	kısa	süre	içinde	,	beyindeki	çok	önemli	bir	olguyu	fark	ederler	--	görünmezdir	,	siz	göremezsiniz	--	ama	gerçekten	kritiktir	ve	buna	dikkat	denir	.	Kısa	zamanda	,	hatta	henüz	ağızlarından	tek	bir	sözcük	dahi	çıkaramazken	öğrenirler	ki	,	istedikleri	bir	şeyi	elde	etmek	için	dikkati	alıp	bir	tarafa	yöneltebilirler	.	Aynı	zamanda	,	diğer	insanların	bakışlarını	takip	etmeyi	öğrenirler	,	çünkü	insanların	,	baktıkları	şeyler	hakkında	düşündükleridir	.	Ve	çok	geçmeden	,	bir	şeylerin	anlamlarını	öğrenmeye	başlarlar	,	çünkü	birisi	bir	şeye	baktığında	veya	bir	şeye	işaret	ettiğinde	,	bebekler	sadece	yön	ile	ilgili	ipuçları	almazlar	;	o	kişilerin	o	şeye	atfettiği	anlamla	,	tutumlarıyla	ilgili	ipuçları	alırlar	ve	böylelikle	bir	anlamlar	bütünü	oluşturmaya	başlarlar	;	ancak	sosyal	etkileşim	alanında	edinilmiş	olan	bir	anlamlar	bütünü	.	Bunlar	,	başkalarıyla	olan	ortak	deneyimlerinin	bir	parçası	olarak	edinilmiş	anlamlardır	.	Bu	,	15	aylık	küçük	bir	kız	çocuğu	ve	otizmli	.	Ve	ben	ona	öyle	yaklaşıyorum	ki	,	belki	de	yüzüyle	aramda	5	santim	mesafe	var	ancak	o	bana	karşı	gayet	kayıtsız	.	Bunu	size	yaptığımı	hayal	edin	,	yüzünüzün	5	santim	yakınına	geldiğimi	.	Muhtemelen	iki	şey	yapardınız	,	öyle	değil	mi	?	Geri	çekilirsiniz	.	Polisi	ararsınız	.	(	Gülüşmeler	)	Bir	şey	yapardınız	,	çünkü	birinin	fiziksel	alanına	nüfuz	etmek	ve	hiçbir	tepki	almamak	gerçekten	de	imkansız	.	Böyle	yaparız	,	hatırlayın	,	içgüdüsel	olarak	,	zahmetsizce	.	Bu	,	bizim	vücudumuzun	bilgeliğidir	.	Dilimizin	aracılık	ettiği	bir	şey	değil	.	Vücudumuz	bunu	bilir	,	hem	de	uzun	zamandır	.	Ve	bu	sadece	insanlara	özgü	bir	şey	de	değildir	.	Bazı	türsel	kuzenlerimize	de	olur	,	çünkü	eğer	maymunsanız	ve	başka	bir	maymuna	bakıyorsanız	ve	bu	maymun	hiyerarşik	olarak	sizden	daha	üst	bir	konumdaysa	ve	bu	bir	sinyal	ya	da	tehdit	olarak	algılanırsa	,	o	zaman	çok	uzun	süre	yaşamayacaksınız	demektir	.	Yani	,	diğer	bazı	türler	için	hayatta	kalma	yöntemi	olan	birşeyi	,	ki	bu	yöntemler	olmadan	bu	türler	yaşayamazlardı	,	insan	türü	bağlamına	taşıyoruz	ve	bu	,	basbayağı	,	hareket	etmek	için	,	sosyal	bağlamda	hareket	edebilmek	için	ihtiyacımız	olan	şey	oluyor	.	Şimdi	,	kız	bana	kayıtsız	ve	ben	onun	çok	yakınındayım	ve	düşünüyorsunuz	,	belki	sizi	görebiliyor	,	belki	sizi	duyabiliyor	.	Bir	kaç	dakika	sonra	,	odanın	bir	köşesine	gidiyor	ve	küçük	bir	parça	şeker	buluyor	,	bir	M	&	M	.	Yani	ben	onun	dikkatini	çekemedim	,	ama	bir	şey	,	bir	nesne	çekebildi	.	Şimdi	,	pek	çoğumuz	nesneler	dünyası	ile	insanlar	dünyası	şeklinde	ikili	bir	ayrım	yaparız	.	Bu	kız	için	,	bu	ayrım	çok	net	değil	ve	insanların	dünyası	,	onun	ilgisini	bizim	istediğimiz	kadar	çekmiyor	.	Şimdi	hatırlayalım	ki	deneyimlerimizi	ortaklaştırma	yoluyla	epey	çok	şey	öğreniriz	.	Şimdi	,	onun	şu	anda	yaptığı	şey	ise	şu	:	kendini	giderek	daha	fazla	soyutlaştırdıkça	,	öğrenme	yolu	da	her	an	daha	çok	ayrıklaşıyor	.	Bazen	,	beynin	belirleyici	olduğunu	hissederiz	,	beyin	bizim	kim	olacağımızı	belirler	.	Ama	aslında	beyin	de	bizim	benliğimize	dönüşür	ve	bu	kızın	davranışlarının	sosyal	etkileşim	alanından	uzaklaşmasıyla	eş	zamanlı	olarak	gerçekleşen	şey	,	zihninin	ve	beyninin	benliğine	dönüşmesidir	.	Otizm	,	gelişimsel	bozukluklar	arasında	,	en	genetik-belirlenimli	olanıdır	ve	bir	beyin	bozukluğudur	.	Çocuk	doğmadan	çok	zaman	önce	baş	gösteren	bir	bozukluktur	.	Biz	,	şimdi	,	otizmin	çok	geniş	bir	spektruma	sahip	olduğunu	biliyoruz	.	Ciddi	zihinsel	engelli	bireyler	olduğu	gibi	,	doğuştan	üstün	yetenekli	olanlar	da	bulunmakta	.	Hiç	konuşmayan	bireyler	de	var	.	Çok	konuşanlar	da	var	.	Okullarında	gidip	gözlemlerseniz	öyle	bireyler	görürsünüz	ki	,	izin	verseniz	,	okulun	çitlerinin	etrafında	gün	boyunca	koşarlar	,	size	gelmelerinin	önüne	geçemediğiniz	,	sizinle	tekrar	tekrar	,	inatla	,	ama	genellikle	garip	bir	şekilde	,	o	ani	yansıtmalar	olmaksızın	etkileşmeye	çalışan	bireyler	.	Bu	,	eskiden	sandığımızdan	çok	daha	yaygın	bir	şey	.	Ben	bu	alana	başladığımda	,	her	10.000	kişiden	dördünde	otizm	olduğunu	düşünüyorduk	,	yani	oldukça	nadir	bir	durum	.	Şimdi	,	daha	ziyade	her	100	kişiden	birinde	olduğunu	biliyoruz	.	Etrafımızda	milyonlarca	otizimli	birey	var	.	Bu	durumun	toplumsal	maliyeti	çok	büyük	.	Sadece	ABD'deki	maliyeti	,	belki	de	35	ile	80	milyar	dolar	arasında	,	ve	biliyor	musunuz	;	bu	fonların	çoğu	ciddi	derecede	engelli	,	bireyselleştirilmiş	hizmetlere	ve	çok	çok	yoğun	hizmetlere	ihtiyacı	olan	gençlere	ve	özellikle	de	yetişkinlere	yönelik	;	ve	bu	hizmetler	,	yılda	60	ile	80,000	doları	aşabilen	maliyetteler	.	Bunlar	,	erken	tedaviden	faydalanmamış	olan	bireyler	,	çünkü	şimdi	biliyoruz	ki	otizm	,	o	size	bahsettiğim	öğrenme	yolları	ayrıklaştıkça	kendisini	yeniden	yaratıyor	.	Bu	durumu	daha	erken	bir	noktada	tespit	edebilir	miyiz	,	buna	müdahale	edebilir	miyiz	ve	bunu	tedavi	edebilir	miyiz	,	size	söyleyebilirim	ki	,	muhtemelen	,	geçtiğimiz	on	yıl	içinde	benim	hayatımı	değiştiren	şey	;	şu	nosyon	oldu	:	bu	durumu	,	kesinlikle	hafifletebiliriz	.	Ayrıca	,	bizim	bir	fırsat	penceremiz	var	,	çünkü	beyin	sınırlı	bir	süre	için	işlenebilir	durumda	kalır	ve	bu	fırsat	penceresi	,	yaşamın	ilk	üç	yılında	karşımıza	çıkar	.	Sonrasında	pencere	kapandığından	değil	.	Kapanmaz	.	Ama	önemli	ölçüde	küçülür	.	Ancak	bu	ülkede	ortalama	tanı	yaşı	hala	daha	5	yaştır	,	ve	daha	az	imkana	sahip	toplumlarda	,	tıbbi	hizmete	erişimi	olmayanlarda	,	kırsal	nüfusta	,	azınlıklarda	,	tanı	yaşı	daha	da	geçtir	;	adeta	bu	toplulukları	otizm	koşulları	gitgide	daha	da	ağırlaşacak	olan	bireylere	mahkum	ettiğimizi	anlatmaya	çalışıyormuşum	gibi	geliyor	.	Yani	,	bana	öyle	geliyor	ki	biyo-etik	bir	zorunluluğa	sahibiz	.	Bilim	ortada	,	ancak	topluma	tesir	etmeyen	bilimin	geçerliliği	yoktur	ve	kaçırılan	bu	fırsatın	zararını	karşılayamayız	,	çünkü	otizmli	çocuklar	otizmli	yetişkinler	haline	geliyorlar	ve	öyle	hissediyoruz	ki	bu	çocuklar	için	,	bu	aileler	için	daha	erkenken	yapabileceğimiz	şeylerin	bir	ömür	boyu	süren	sonuçları	olacaktır	,	çocuk	için	,	aile	için	ve	daha	geniş	kapsamda	,	toplum	için	.	Bizim	otizme	bakışımız	budur	.	Otizmle	ilişkili	olan	yüzden	fazla	gen	var	.	Aslında	,	biz	otizmle	ilişkili	300	ile	600	gen	bulunduğuna	inanıyoruz	,	genlerden	ziyade	genetik	anomaliler	diyebiliriz	.	Ve	aslında	bu	noktada	bir	sorumuz	var	,	çünkü	eğer	otizmin	bu	denli	farklı	sebepleri	varsa	,	bütün	bu	yatkınlıklardan	geçip	asıl	sendroma	nasıl	geleceksiniz	?	Çünkü	benim	gibi	insanlar	,	bir	oyun	odasına	girdiklerinde	,	otizmli	bir	çocuğu	tanır	.	Öyleyse	bunca	çeşitli	sebepten	nasıl	oluyor	da	ortak	belirtileri	olan	bir	sendroma	geçebiliyorsunuz	?	Ve	cevap	,	arada	,	yani	gelişimde	,	yatıyor	.	Ve	aslında	,	biz	yaşamın	ilk	iki	yılıyla	çok	ilgiliyiz	,	çünkü	bu	yatkınlıklar	otizme	dönüşmeyebilir	.	Otizm	kendini	yaratır	.	Hayatın	o	yıllarına	müdahale	edebilirsek	otizmin	şiddetini	bazıları	için	zayıflatabilir	,	ve	Allah	bilir	belki	diğerleri	için	de	engelleyebiliriz	.	Peki	bunu	nasıl	yaparız	?	Bu	yansıtma	duygusuna	nasıl	geçiş	yaparız	,	başka	birinin	varlığına	nasıl	geçebiliriz	?	O	15	aylık	bebekle	etkileşimimi	hatırlıyorum	,	aklıma	gelen	şey	şu	oldu	:	``	Onun	dünyasına	nasıl	geçebilirsin	?	Beni	düşünüyor	mu	?	Başkalarını	düşünüyor	mu	?	''	İşte	,	bunu	yapmak	zor	,	bu	yüzden	bazı	teknolojiler	geliştirmek	zorundaydık	.	Bir	vücudun	içine	adım	atmak	zorundaydık	.	Dünyayı	onun	gözünden	görmek	zorundaydık	.	Ve	işte	böylelikle	,	yıllardır	göz	takibine	dayanan	bu	yeni	teknolojileri	geliştirmekteyiz	.	Çocukların	neyle	etkileştiklerini	an	be	an	görebiliyoruz	.	Bu	,	benim	meslektaşım	Warren	Jones	,	son	12	yıldır	birlikte	bu	yöntemi	,	bu	çalışmaları	geliştirmekteyiz	,	şurada	5	aylık	mutlu	bir	bebek	görüyorsunuz	;	5	aylık	bir	erkek	çocuğu	.	Birazdan	,	eğer	günlük	bakım	ünitesinde	olsaydı	göreceği	şeyleri	izleyecek	,	kendi	dünyasından	,	annesinden	,	bakıcısından	ve	deneyimlerinden	oluşturulmuş	şeyler	.	Bizim	istediğimiz	,	o	dünyayı	kucaklamak	ve	laboratuvarımıza	getirmek	,	ama	bunu	yapabilmemiz	için	bu	çok	karmaşık	ölçüm	yöntemlerini	;	yani	insanların	,	küçük	bebeklerin	,	yeni	doğmuşların	dünyayla	nasıl	etkileştiklerini	,	neyin	önemli	neyin	önemsiz	olduğunu	an	be	an	gösteren	ölçümleri	,	geliştirmek	zorundaydık	.	Bu	ölçümleri	geliştirdik	ve	burada	gördüğünüz	,	bizim	dikkat	hunisi	dediğimiz	bir	şey	.	Bir	video	izliyorsunuz	.	Normal	gelişimli	35	adet	iki	yaşındaki	çocuğun	gözünden	,	yaklaşık	birer	saniyelik	karelere	ayrılmış	bir	video	bu	ve	biz	bir	fotoğraf	karesini	donduruyoruz	,	ve	tipik	bir	çocuğun	yaptığı	şey	şu	.	Bu	tarama	geçişinde	,	yeşil	olan	yerde	,	iki	yaşındaki	otizmlileri	görüyorsunuz	.	Normal	gelişimli	çocuklar	,	bu	karede	oğlanın	,	küçük	kızla	hafifçe	kavga	ederkenki	duygu	ifadelerini	izliyorlar	.	Otizmli	çocuklar	ne	yapıyor	?	Onlar	açılıp	kapanan	döner	kapı	üzerine	odaklanıyorlar	.	Size	şunu	söyleyebilirim	ki	burada	gördüğünüz	bu	ayrım	sadece	bizim	5	dakikalık	deneyimiz	esnasında	olmuyor	.	Bu	onların	gerçek	yaşamlarında	an	be	an	oluyor	ve	onların	zihinleri	ve	beyinleri	,	normal	gelişimli	akranlarında	olandan	farklı	bir	şeyde	uzmanlaşıyor	.	Çocuk	doktoru	arkadaşlarımızdan	bir	olgu	aldık	,	büyüme	çizelgeleri	konsepti	.	Biliyorsunuz	,	ne	zaman	bir	çocuk	doktoruna	gitseniz	,	çocuğun	fiziksel	boyu	ve	ağırlığı	ölçülür	.	Biz	de	,	sosyal	etkileşim	için	büyüme	çizelgesi	oluşturmaya	karar	verdik	ve	çocukları	doğdukları	andan	itibaren	gözleme	aldık	,	ve	burada	x	ekseni	üzerinde	iki	,	üç	,	dört	,	beş	,	altı	aylık	ve	dokuz	ve	24	aylığa	kadar	olan	aralığı	görüyorsunuz	ve	bu	da	insanların	gözlerine	odaklandıkları	zamanın	yüzdesi	ve	işte	bu	da	onların	büyüme	çizelgesi	.	Burada	başlıyorlar	,	insanların	gözlerini	seviyorlar	ve	oldukça	da	sabit	kalıyor	.	İlk	aylarda	sanki	biraz	yukarı	da	çıkıyor	.	Şimdi	bir	de	otistik	olan	bebeklerde	neler	olduğuna	bakalım	.	Oldukça	farklı	bir	tablo	.	Burada	yukarıda	başlıyor	,	ama	sonra	serbest	bir	düşüş	var	.	Adeta	dünyaya	onları	insanlara	yönlendiren	bir	refleksle	gelmiş	gibiler	,	fakat	bunun	hiç	çekiş	gücü	yok	.	Sanki	onlar	günlük	hayatta	yollarını	bulmaya	çalışırlarken	sizin	birer	uyarıcı	olarak	olan	bitene	hiçbir	etkiniz	yokmuş	gibi	.	Biz	,	bu	verilerin	bir	bakıma	o	kadar	güçlü	olduğunu	düşündük	ki	,	yaşamın	ilk	6	ayında	ne	olduğunu	görmek	istedik	,	çünkü	eğer	iki	veya	üç	aylık	bebeklerle	etkileşim	halindeyseniz	bu	bebeklerin	ne	kadar	sosyal	olduklarına	şaşırırsınız	.	Ve	yaşamın	ilk	6	ayında	gördüğümüz	şey	,	bu	iki	grubun	birbirinden	kolaylıkla	ayrıldığı	.	Ve	bu	ve	benzeri	pek	çok	ölçüm	yöntemini	kullanarak	bulduğumuz	şey	şu	ki	,	aslında	elimizdeki	bilim	,	bu	durumu	çok	erkenden	teşhis	edebiliyor	.	Otizm	davranışlarının	iki	yaşına	gelince	ortaya	çıkmasını	beklemek	zorunda	değildik	.	Eğer	evrimsel	olarak	sıkıca	korunan	,	gelişimsel	olarak	çok	erken	ortaya	çıkan	,	yaşamın	ilk	haftasından	itibaren	devrede	olan	şeyleri	ölçebilirsek	,	otizm	teşhis	yaşını	ilk	birkaç	aya	kadar	indirebiliriz	ve	şimdi	yaptığımız	da	bduur	.	Şimdi	,	en	iyi	teknolojileri	ve	çocukların	teşhisi	için	en	iyi	yöntemleri	geliştirebiliriz	,	ama	onların	toplum	içindeki	gerçekliklerine	bir	tesiri	yoksa	bütün	bunlar	boşunadır	.	Tabii	ki	istiyoruz	ki	,	bu	cihazlar	alandakiler	tarafından	uygulansın	,	meslektaşlarımız	,	aile	hekimleri	,	bütün	çocuklara	bakanlar	tarafından	,	bizim	bu	teknolojileri	onların	pratiğine	değer	katan	şeyler	haline	dönüştürmeye	ihtiyacımız	var	,	çünkü	çok	fazla	çocuğa	bakmakla	yükümlüler	.	Ve	hiçbir	çocuğu	ıskalamamak	için	bunu	evrensel	boyutta	yapmak	istiyoruz	,	ama	eğer	aynı	zamanda	müdahale	için	,	tedavi	için	bir	altyapımız	olmasaydı	bu	ahlak	dışı	olurdu	.	Ailelerle	çalışabiliyor	olmamız	lazım	,	ailelere	destek	olmak	için	,	o	ilk	yılları	onlarla	birlikte	idare	edebilmek	için	.	Bizim	gerçekten	evrensel	taramadan	evrensel	tedaviye	erişime	geçmemiz	lazım	,	çünkü	bu	tedaviler	o	çocukların	ve	o	ailelerin	yaşamlarını	değiştirecek	.	Şimdi	,	bu	ilk	yıllarda	neler	yapabiliriz	diye	düşündüğümüzde	,	bu	alanda	uzun	süredir	bulunan	biri	olarak	size	söyleyebilirim	ki	,	insan	kendini	gerçekten	gençleşmiş	hissediyor	.	Üzerinde	çalışılan	bilim	,	sahiden	de	gerçekliklere	etki	edebilir	,	bu	alana	yolculuğumun	başladığı	ilk	dönemlerdeki	deneyimler	,	aslında	,	engellenebilinir	.	O	zamanlar	bunun	kontrol	edilemez	bir	durum	olduğunu	düşünüyordum	.	Artık	değil	.	Pek	çok	şey	yapabiliriz	.	Fikir	,	otizme	çare	bulmak	değil	.	Fikir	bu	değil	.	Biz	yapmak	istediğimiz	,	otizmli	bireylerin	,	kimi	zaman	otizmin	beraberinde	getirdiği	o	yıkıcı	etkilerden	,	ciddi	zihinsel	engellerden	,	dil	yoksunluğundan	,	o	derin	derin	soyutlanmışlıklardan	azade	olduklarından	emin	olmak	.	Bize	göre	otizmli	bireyler	,	aslında	,	dünyaya	dair	çok	özel	bir	bakış	açısına	sahipler	ve	bizim	çeşitliliğe	ihtiyacımız	var	ve	onlar	güçlü	oldukları	bazı	alanlarda	son	derece	iyi	çalışabilirler	:	öngörülebilir	durumlar	,	tanımlanabilir	durumlar	.	Çünkü	en	nihayetinde	,	onlar	,	bu	dünyada	nasıl	işlev	göreceklerini	değil	de	dünyanın	tam	olarak	neye	benzediğini	o	haliyle	öğreniyorlar	.	Ama	bu	bir	güçtür	,	örneğin	teknoloji	alanında	çalışıyorsanız	.	İnanılmaz	sanatsal	yeteneklere	sahip	olan	bireyler	de	var	.	Biz	onların	burada	özgür	olmalarını	istiyoruz	.	Biz	istiyoruz	ki	,	gelecek	nesil	otizmli	bireyler	sadece	güçlerini	ifade	edebilmekle	kalmasınlar	sözlerini	sonuna	kadar	yerine	getirebilsinler	.	Beni	dinlediğiniz	için	teşekkür	ederim	.	(	Alkışlar	)