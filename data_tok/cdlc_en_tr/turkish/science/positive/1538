Bu	sabah	sizlerle	paylaşmak	istediğim	,	National	Geographic	dergisi	için	bir	fotoğrafçı	olarak	çalışmalarım	sonucu	ortaya	çıkan	,	okyanuslara	dair	kimi	öyküler	.	Sanırım	,	çocukken	denize	aşık	olduğum	için	bir	sualtı	fotoğrafçısı	ve	fotojurnalist	oldum	.	Ve	öyküler	anlatmak	istiyordum	suyun	altında	gördüğüm	muhteşem	şeyler	,	inanılmaz	yaban	hayat	ve	ilginç	davranışlar	hakkında	.	Ve	bu	işi	30	yıldır	yaptıktan	sonra	bile	,	okyanusu	30	yıldır	keşiften	sonra	,	denizdeyken	yaşadığım	sıradışı	rastlaşmalara	şaşırmaktan	hala	vazgeçmedim	.	Ama	son	günlerde	artan	bir	sıklıkta	suyun	altında	korkunç	şeyler	de	görmeye	başladım	,	pek	çok	insanın	farkında	olmadığını	düşündüğüm	şeyler	.	Ve	daha	bütünlüklü	bir	öykü	anlatabilmek	için	,	fotoğraf	makinamı	bu	sorunlara	çevirmek	zorunda	kaldım	.	İnsanların	sualtında	neler	olduğunu	görmesini	istiyorum	,	hem	korkuncu	hem	büyüleyici	olanı	.	National	Geographic	için	hazırladığım	ilk	haber	,	ki	bu	dergi	,	çevre	sorunları	ve	doğa	tarihini	harmanlayan	haberler	yapma	imkanını	farkettiğim	yerdir	,	foklar	hakkında	önerdiğim	bir	öyküydü	.	Başlangıçta	anlatmak	istediğim	öykü	,	bu	hayvanların	kur	yapma	,	çiftleşme	ve	yavru	doğurmak	için	Kanada'da	kutuptan	aşağı	,	St.	Lawrence	Körfezi'ne	her	sene	göç	ettikleri	birkaç	haftalık	dönemi	inceleyen	küçük	odaklı	bir	öyküydü	.	Ve	bu	öykü	,	fonda	yüzmekte	olan	,	rüzgar	ve	gelgitle	hareket	eden	geçici	bir	buzula	karşı	sahneleniyordu	.	Ve	ben	bir	sualtı	fotoğrafçısı	olduğum	için	,	öyküyü	suyun	üstünden	ve	altından	anlatmak	istedim	,	ki	buradaki	gibi	bir	yavru	foku	-2	derece	buzlu	suya	ilk	dalışını	yaparken	görüntüleyebileyim	.	Ama	öykünün	içine	girdikçe	,	göz	ardı	edemediğim	iki	büyük	çevresel	sorunun	farkına	vardım	.	İlki	,	bu	hayvanların	hala	avlanıyor	ve	yaklaşık	8	ila	15	günlükken	hakapiklerle	öldürülüyor	olmalarıydı	.	Aslında	bu	,	gezegendeki	en	büyük	deniz	memelisi	katliamı	,	her	yıl	bu	foklardan	yüz	binlercesi	öldürülüyor	.	Bu	çok	rahatsız	edici	ama	,	bence	fokların	ondan	da	büyük	sorunu	küresel	ısınma	yüzünden	buzulların	erimesi	.	Bu	,	fok	sezonu	sırasında	St.	Lawrence	Körfezi'ni	gösteren	havadan	çektiğim	bir	fotoğraf	.	Ve	her	ne	kadar	bu	fotoğrafta	çok	buz	görsek	de	,	burada	,	geçmişte	orada	olmayan	,	çok	fazla	su	da	var	.	Ve	oradaki	buz	oldukça	ince	.	Problem	şu	ki	,	anneden	beslenebilmeleri	için	yavruların	ihtiyacı	katı	buzdan	sağlam	bir	platform	.	Doğdukları	andan	kendi	başlarına	kalacakları	ana	dek	12	güne	ihtiyaçları	var	.	Ama	o	12	gün	olmazsa	,	okyanusa	düşüp	ölebilirler	.	Çektiğim	bu	fotoğraf	,	yavrulardan	yaklaşık	5	ya	da	7	günlük	bir	tanesinin	--	ki	göbek	bağının	küçük	bir	kısmı	hala	karnında	--	ince	buz	yüzünden	düştüğünü	ve	annenin	yavru	nefes	alabilsin	ve	sağlam	yüzeye	geri	dönebilsin	diye	delicesine	onu	yukarı	ittirişini	gösteriyor	.	Orada	olduğum	süreçte	bu	sorun	her	yıl	büyümeye	devam	etti	.	Okuduğuma	göre	,	geçen	yıl	,	yavru	ölüm	oranı	St.	Lawrence	Körfezi'nin	kimi	yerlerinde	100	%	imiş	.	Yani	,	açık	ki	,	bu	türün	sorunları	hala	kötüye	gidiyor	.	Nihayetinde	bu	,	National	Geographic'te	kapak	haberi	oldu	.	Ve	çok	da	ilgi	çekti	.	Bu	sayede	,	okyanusun	sorunlarına	dair	başka	haberler	yapma	potansiyelini	farkettim	.	Böylece	küresel	balık	krizine	dair	bir	haberi	önerdim	,	kısmen	sebep	,	kişisel	olarak	son	30	yılda	,	okyanuslarda	çok	fazla	tahribata	tanık	olmuş	olmam	,	ama	aynı	zamanda	,	okyanustaki	büyük	balıkların	yüzde	90'ının	son	50-60	yılda	yok	olduğunu	anlatan	bilimsel	bir	makale	okumuştum	.	Bunlar	ton	,	deniz	turnası	ve	köpek	balıklarıydı	.	Ve	bunu	okuduğum	zaman	rakamlar	beni	şaşkına	çevirdi	.	Bunun	her	yayın	organında	manşetlerden	verileceğini	sandım	.	Ama	böyle	olmadı	,	ben	de	bunu	,	çok	farklı	bir	sualtı	haberi	yapmaya	karar	verdim	.	Daha	çok	savaş	fotoğrafı	gibi	olmasını	istedim	,	okurlara	gezegendeki	sucul	yaban	hayata	neler	olduğunu	gösteren	çok	çarpıcıcı	fotoğraflar	çekmek	suretiyle	.	Fakat	,	hikayenin	temel	olduğunu	düşündüğüm	ilk	kısmı	,	kendileri	ile	beslendikleri	okyanus	hayvanlarının	kıymetini	bilme	hissini	okurlara	vermekti	.	İşte	,	bence	insanlar	restoranlara	gidiyor	,	ve	biri	biftek	ısmarlıyor	,	hepimiz	o	bifteğin	nereden	geldiğini	biliyoruz	,	ve	biri	tavuk	ısmarlıyor	,	hepimiz	tavuğun	ne	olduğunu	biliyoruz	,	ama	mesela	maviyüzgeç	suşi	yerken	,	acaba	tükettikleri	hayvanın	ne	kadar	ihtişamlı	olduğundan	haberleri	var	mı	?	Bunlar	denizlerin	aslanları	ve	kaplanlarıdır	.	Gerçekte	,	bu	hayvanların	karada	bir	eşi	yok	;	dünya	üzerinde	benzersizler	.	Bunlar	,	pratikte	ekvatordan	kutuplara	kadar	yüzebilen	hayvanlar	,	yıl	boyunca	okyanusun	tamamını	çaprazlama	geçip	duruyorlar	.	Onları	avlamakta	bu	kadar	iyi	olmasak	,	büyümeleri	ömür	boyu	sürdüğünden	,	30	yaşında	,	bir	ton	ağırlığında	maviyüzgeçlere	rastlayabilirdik	.	Ama	hakikat	şu	ki	onları	avlamakta	gereğinden	iyiyiz	,	ve	dünyadaki	sayıları	ani	ve	ciddi	düşüşte	.	Bu	,	Tsukiji	Balık	Pazarı'ndaki	günlük	mezat	,	birkaç	sene	önce	çekmiştim	.	Her	gün	bu	ton	balıkları	,	bunun	gibi	maviyüzgeçler	,	odun	gibi	istifleniyorlar	,	ambar	ambar	depolanıyorlar	.	Ben	ortalıkta	dolaşıp	bu	fotoğrafları	çekerken	,	bir	anda	okyanusun	bir	süpermarket	olmadığı	düşüncesi	belirdi	kafamda	.	Hiç	ciddi	sonuçları	olmayacağını	sanarak	sürekli	almaya	devam	edemeyiz	.	Bu	haberle	aynı	zamanda	okurlara	balıkların	nasıl	yakalandığını	,	trolle	avlama	gibi	dünyadaki	en	yaygın	yöntemlerden	biri	olan	bazı	balık	avlama	yöntemlerini	göstermek	istedim	.	Bu	Meksika'da	karides	yakalamak	için	kullanılan	küçük	bir	ağ	,	ama	kullanılış	şekli	temelde	dünyanın	her	yerinde	aynı	.	Ortada	büyükçe	bir	ağ	var	ve	İki	ucunda	iki	çelik	kapı	bulunuyor	.	Ve	bu	düzenek	suyun	içinde	sürüklenirken	,	kapılar	sudan	dolayı	direnç	görüyor	ve	ağın	ağzını	açıyorlar	,	ve	yukarı	şamandıralar	,	aşağı	ise	iskandil	kurşunu	yerleştiriyorlar	.	Düzenek	taban	boyunca	sürülüyor	,	burada	karides	yakalamak	için	.	Ama	tahmin	edebileceğiniz	gibi	,	yoluna	çıkan	diğer	şeyleri	de	yakalıyor	.	Ayrıca	tabandaki	çok	kıymetli	bentik	komüniteyi	harap	ediyor	,	sünger	ve	mercan	gibi	şeyleri	,	başka	hayvanlar	için	önemli	olan	yaşam	alanını	.	Çektiğim	bu	fotoğraf	,	ağını	bir	saat	boyunca	sürüdükten	sonra	yakaladığı	karidesleri	tutan	bu	balıkçıya	ait	.	Bir	avuç	,	belki	7	ya	da	8	tane	karidese	sahip	şimdi	,	ve	tekne	güvertesindeki	diğer	bütün	o	hayvanlar	yan	avlar	.	Bu	hayvanlar	süreç	esnasında	öldüler	,	ama	hiçbir	ticari	değerleri	yok	.	İşte	bu	,	bir	karides	yemeğinin	gerçek	bedeli	,	belki	7	ya	da	8	karides	ve	av	esnasında	ölmek	zorunda	kalan	4,5	kg	başka	hayvan	.	Bu	noktayı	daha	belirgin	kılmak	için	,	karides	teknesinin	altına	yüzdüm	ve	yan	avları	çöp	olarak	denize	kürekle	geri	döken	şu	adamın	fotoğrafını	çektim	bu	ölüm	merdiveninin	basamaklarını	çektim	,	gitarbalığı	,	yarasa	vatosları	,	dilbalığı	,	kirpibalığı	gibi	hayvanlar	,	sadece	bir	saat	önce	okyanusun	dibinde	hayattalardı	,	ama	şimdi	oraya	çöp	olarak	geri	atılıyorlar	.	Köpekbalığı	avcılığı	endüstrisine	de	odaklanmak	istedim	çünkü	,	şu	anda	Dünya	gezegeninde	,	her	yıl	,	100	milyonun	üzerinde	köpekbalığını	öldürüyoruz	.	Ama	işin	bu	kısmını	fotoğraflamaya	gitmeden	önce	,	Ölü	bir	köpekbalığının	okurlara	dokunacak	cinsten	fotoğrafını	çekebilme	mefhumu	ile	başa	çıkmam	gerekti	Bence	hala	,	en	iyi	köpekbalığı	ölü	köpekbalığıdır	diyen	bir	sürü	insan	var	.	Ama	bir	sabah	,	suya	girdim	ve	ağda	az	önce	ölmüş	bu	sapan	köpekbalığını	buldum	.	Devasa	pektoral	yüzgeçleri	ve	hala	görülebilir	gözleri	ile	,	tabiri	caizse	,	bana	çarmıha	gerilmiş	gibi	göründü	.	Bu	,	National	Geographic'teki	küresel	balıkçılık	yazısında	baş	fotoğraf	oldu	.	Ve	umuyorum	ki	bu	,	okurların	100	milyon	köpekbalığı	problemini	farketmelerini	sağladı	.	Köpekbalıklarını	çok	sevdiğim	için	--	hatta	onlara	karşı	saplantılıyım	--	köpekbalıklarının	güzelliğini	öne	çıkaran	bir	haber	yapmak	istedim	,	onların	korunmasına	olan	ihtiyaçtan	bahsetmek	amacıyla	.	Bahamalar'a	gittim	çünkü	bugünlerde	dünya	üzerinde	köpekbalıklarının	iyi	durumda	olduğu	pek	az	yer	kaldı	,	ama	Bahamalar'da	köpekbalığı	nüfusu	görece	sağlıklı	gibiydi	,	özellikle	oradaki	yönetimin	yıllar	önce	çapariyle	avlanmayı	yasaklaması	sayesinde	.	Dergide	daha	önce	çıkmamış	pek	çok	türü	görüntülemek	istedim	ve	birkaç	farklı	yerde	çekimler	yaptım	.	Bu	yerlerden	birinin	adı	Kaplan	Plajı	idi	,	kuzey	Bahamalar'da	,	kaplan	köpekbalıklarının	sığ	sularda	toplaştığı	bir	yer	.	Bu	çektiğim	,	dalış	teknemizi	etrafında	öylece	yüzmekte	olan	bir	düzine	büyük	yaşlı	kaplan	köpekbalığı	ile	gösteren	alçaktan	bir	hava	fotoğrafı	.	Ama	bu	yazı	ile	kesinlikle	yapmak	istemediğim	tek	şey	köpekbalıklarını	canavar	gibi	göstermeye	devam	etmekti	.	Onların	fazladan	tehditkar	ve	ürkütücü	olmalarını	istemedim	.	Ve	,	4,5	metrelik	güzel	bir	dişi	kaplan	köpekbalığının	bu	fotoğrafı	ile	,	sanırım	o	amaca	ulaştım	,	burnunun	ucunda	bu	üç	küçük	istavritle	yüzüyor	,	ve	flaşım	yüzünde	gölgeler	oluşturuyor	.	Bence	bu	daha	nazik	,	daha	az	tehditkar	bir	resim	,	bu	türe	biraz	daha	saygılı	.	Bu	haber	için	aynı	zamanda	büyük	çekiç	başı	aradım	,	belki	son	7	veya	10	seneye	dek	pek	fotoğraflanmamış	bir	hayvandı	.	Yalnız	gezen	bir	yaratıktır	.	Ama	hem	Florida'da	hem	de	Bahamalar'da	,	bilimsel	açıdan	hakkında	yeterince	veri	olmadığı	kabul	ediliyor	.	Yani	haklarında	neredeyse	hiçbir	şey	bilmiyoruz	.	Nereden	ya	da	nereye	göç	ettiklerini	bilmiyoruz	,	nerede	çiftleştiklerini	,	nerede	yavruladıklarını	,	ama	yine	de	,	Atlantikte	çekiç	baş	nüfusları	son	20-30	yılda	yüzde	80	azaldı	.	Onları	bulabileceğimizden	daha	hızlı	bir	şekilde	kaybediyoruz	.	Bu	okyanus	beyazuç	köpekbalığı	,	en	tehlikeli	4.	hayvan	türü	kabul	ediliyor	,	tabi	böyle	listeleri	kaale	alıyorsanız	.	Ama	bu	,	bulunduğu	bölgeler	boyunca	%	98	azalmakta	olan	bir	hayvan	.	Kıyıdan	çok	açıklarda	ve	derin	sularda	yaşayan	bir	hayvan	olduğundan	,	ve	biz	de	tabanda	çalışmıyor	olduğumuzdan	,	Yanımda	köpekbalığı	kafesi	getirmiştim	,	ve	köpekbalığı	biyologu	arkadaşım	Wes	Pratt	kafesin	içinde	.	Göreceksiniz	ki	fotoğrafçı	,	elbette	,	burada	kafesin	içinde	değil	,	açıkça	görülüyor	ki	biyolog	fotoğrafçıdan	sanırım	biraz	daha	zeki	.	Ve	son	olarak	bu	öyküyle	,	bebek	köpekbalıklarının	büyüdüğü	yerlere	değinmek	istedim	.	Limon	köpekbalığı	yavrularını	çekmek	için	,	Bahamalar'da	Bimini	adasına	gittim	.	Bu	,	limon	köpekbalığı	yavrusu	fotoğrafı	,	ve	fotoğraf	bu	hayvanları	,	hayatlarının	ilk	2-3	yılını	geçirdikleri	bu	koruyucu	magruvlardayken	gösteriyor	.	Bu	pek	de	köpekbalığı	gibi	olmayan	bir	fotoğraf	.	Yani	köpekbalığı	fotoğrafı	denince	aklınıza	bu	gelmez	.	Ama	,	burada	belki	25-30	santimlik	bir	köpekbalığı	görüyoruz	30	santim	derinlikte	yüzüyor	.	Resifin	diğer	bölgelerine	gidecek	yaşa	gelene	dek	burası	onların	hayatlarının	ilk	2-3	yılını	geçirdikleri	çok	önemli	bir	yaşam	alanı	.	Bimini'den	ayrıldıktan	sonra	öğrendim	ki	bu	yaşam	alanı	golf	sahası	ve	tatil	köyü	yapmak	için	buldozerle	yok	edilmiş	.	Yakın	zamanda	göz	attığım	diğer	öykülerde	başka	tehditlerden	bahsetmek	için	,	okyanuslarda	risk	altındaki	türlerin	başında	gelen	hayvanlara	değindim	.	Bu	öykülerden	birinde	deri	sırtlı	deniz	kaplumbağasını	inceledim	.	Bu	,	en	geniş	alana	yayılmış	,	en	büyük	,	en	derine	dalan	ve	en	yaşlı	kaplumbağa	türü	.	Burada	ayışığında	okyanustan	Trinidad	adasına	çıkmakta	olan	bir	dişi	görüyoruz	.	Bunlar	soyları	100	milyon	yıl	öncesine	giden	hayvanlar	.	Ve	sudan	yuva	yapmak	için	çıktıklarında	koşmakta	olan	Tyrannosaurus	rex'ler	gördükleri	zamanlar	da	oldu	.	Bugün	,	sudan	çıkıp	karşılarında	tatil	köyü	buluyorlar	.	Soylarının	bu	uzun	geçmişine	rağmen	,	bugün	yokolma	tehlikesiyle	karşı	karşıyalar	.	Pasifik'te	,	bu	fotoğrafı	çektiğim	yerde	,	sayıları	son	15	senede	yaklaşık	olarak	%	90	azalmış	.	Bu	fotoğraf	yumurtadan	yeni	çıkmış	,	uzun	ve	tehlikeli	yolculuğuna	başlarken	,	tuzlu	suyu	ilk	kez	tatmak	üzere	olan	bir	yavruyu	gösteriyor	.	Her	bin	kaplumbağadan	sadece	bir	tanesi	yetişkinliğe	erişebilecek	.	Ama	bu	,	onları	plajda	yakalayan	akbaba	veya	hemen	kıyıda	bekleyen	balıklar	gibi	doğal	avcılar	yüzünden	.	Doğa	bu	kayıpla	başa	çıkmayı	öğrenmiş	,	ve	dişiler	şansı	artırabilmek	için	öbek	öbek	yumurta	bırakıyorlar	.	Ama	başa	çıkamadıkları	şey	,	insan	kökenli	stres	,	insansı	şeyler	,	mesela	bu	fotoğraftaki	gece	ağa	takılmış	bir	su	kaplumbağası	.	Aslında	,	suya	dalıp	bu	fotoğrafı	çektim	ve	balıkçının	iznini	aldıktan	sonra	kaplumbağayı	salıverdim	,	artık	özgürce	yüzebilirdi	.	Ama	her	yıl	binlerce	deri	sırtlı	su	kaplumbağasının	şansı	böyle	yaver	gitmiyor	,	ve	türün	geleceği	ciddi	tehlike	altında	.	Üzerinde	çalıştığım	bir	diğer	karizmatik	megafauna	türü	gerçek	balina	hakkında	yaptığım	haberdi	.	Ve	temelde	bu	gerçek	balinalara	dair	öykü	şu	ki	,	yaklaşık	bir	milyon	yıl	önce	gezegende	sadece	bir	tek	gerçek	balina	türü	vardı	,	ama	kara	parçaları	kayıp	okyanuslar	birbirinden	yalıtılınca	,	türün	üyeleri	birbirinden	ayrı	düştü	,	bugün	temel	olarak	iki	ayrı	topluluk	var	.	Burada	Güneyli	gerçek	balinamız	var	ve	burada	Kuzey	Atlantik	gerçek	balinası	,	Florida	kıyısı	açıklarında	bir	anne	ve	yavrusu	.	Her	iki	tür	de	,	tükenmenin	eşiğine	dek	,	balina	avcıları	tarafından	avlanmıştı	,	ama	Güneyli	gerçek	balinaların	sayısı	yeniden	yükseldi	çünkü	insan	etkinliğinden	uzaktaki	bölgelerde	yaşıyorlar	.	Kuzey	Atlantik	gerçek	balinaları	ise	soyu	tükenme	tehlikesine	en	çok	sahip	tür	olarak	listeleniyor	çünkü	onlar	kentsel	balinalar	;	Kuzey	Amerika'nın	yani	ABD	ve	Kanada'nın	doğu	kıyısında	yaşıyorlar	,	kentsel	zorluklarla	başa	çıkmak	zorundalar	.	Burada	Florida	kıyılarında	günbatımında	kafasını	sudan	çıkarmış	balinayı	görüyorsunuz	.	Fonda	kömür	yakmakta	olan	fabrikayı	seçebilirsiniz	.	Bu	balinalar	,	okyanusa	sızan	ve	muhtemelen	üremelerini	etkileyen	toksinler	ve	ecza	maddeleriyle	başa	çıkmak	zorundalar	.	Ayrıca	,	balıkçılık	araçlarına	dolanıyorlar	.	Bu	fotoğrafta	balinanın	kuyruğunu	görüyorsunuz	.	Ve	oradaki	beyaz	izler	doğal	desenler	değil	.	Bunlar	ağa	dolanma	yaraları	.	Nüfusun	%	72'sinde	böyle	yaralar	var	,	ama	kapanlar	çoğunlukla	,	ıstakoz	ve	yengeçlerdeki	gibi	düşmüyor	.	Üzerlerinde	takılı	kalıyor	ve	sonunda	onları	öldürüyor	.	Diğer	problem	,	gemilerin	balinalara	çarpması	.	Bu	,	Nova	Scotia	,	Kanada'da	kendisine	gemi	çarpmış	bir	hayvan	kıyıya	çekiliyor	,	orada	nekropsi	yapıp	ölüm	sebebini	teyit	ediyorlar	:	sebep	hakikaten	gemi	çarpması	.	Yani	bütün	bu	zorluklar	bu	hayvanların	önünde	birikiyor	ve	sayılarının	artmasına	engel	oluyor	.	Harap	edilen	bu	Kuzey	Atlantik	popülasyonu	ile	karşılaştırma	yapmak	için	,	Güneyli	balinaların	yaklaşık	10	sene	önce	,	Yeni	Zelanda'nın	Auckland	Adaları	denilen	bir	yerinde	keşfedilen	yeni	ve	bozulmamış	bir	popülasyonunu	görüntülemeye	gittim	.	Gittiğimda	mevsim	kıştı	.	Bu	havyanlar	daha	önce	hiç	insanla	karşılaşmamışlardı	.	Ben	muhtemelen	,	onların	gördüğü	ilk	insanlardan	biriydim	.	Suya	onların	yanına	daldım	,	ve	meraklılıkları	karşısında	hayrete	düştüm	.	Bu	fotoğraftaki	asistanım	,	yaklaşık	22	metrede	tabanda	ayakta	duruyor	muazzam	güzellikte	14	metrelik	,	70	tonluk	,	bir	balinayla	birlikte	,	balina	,	sanki	yukarı	yüzen	bir	otobüs	gibi	.	Balinalar	mükemmel	durumdaydı	,	tombul	ve	sağlıklı	,	gürbüz	,	dolanma	yaraları	yok	,	yani	olmaları	gerektiği	gibi	.	Bir	yerde	okuduğuma	göre	,	göçmenler	1620'de	Massachusetts'teki	Plymounth	Rock'a	ulaştığında	,	Cape	Cod	Körfezi'nin	balina	sırtında	baştan	başa	geçilebileceğini	yazmışlardı	.	Ama	bugün	oraya	gidip	bunu	göremeyiz	,	fakat	belki	de	elimizde	kalanı	koruyabiliriz	.	Son	olarak	bu	konuşmayı	umut	veren	bir	öyküyle	bitireceğim	,	deniz	rezervleri	hakkındaki	bir	haber	aşırı	balık	avı	problemine	küresel	balık	krizi	öyküsüne	bir	çözüm	olması	için	.	Yeni	Zelanda'da	çalışmak	üzere	yerleştim	çünkü	Yeni	Zelanda	oldukça	yenilikçiydi	,	yani	okyanusları	koruma	bakımından	yenilikçi	ve	ilerlemeciydi	.	Ve	bu	haberin	özellikle	3	şey	hakkında	olmasını	istedim	.	Bolluk	,	çeşitlilik	ve	dirençlilik	hakkında	olmasını	istedim	.	Çalıştığım	yerlerden	ilki	Yeni	Zelanda	Leigh'te	Keçi	Adası	adı	verilen	bir	rezervdi	.	Oradaki	bilim	insanlarının	bana	söylediğine	göre	bu	deniz	rezervini	1975'te	korumaya	aldıklarında	,	bazı	şeylerin	olmasını	ummuş	ve	beklemişlerdi	.	Örneğin	,	bazı	balık	türlerinin	,	mesela	Yeni	Zelanda	levreğinin	geri	döneceğini	umut	ediyorlardı	çünkü	bu	balıklar	ticari	tükenmenin	eşiğine	dek	avlanmışlardı	.	Nitekim	geri	geldiler	de	.	Fakat	bilim	insanlarının	öngöremediği	başka	şeyler	vardı	.	Örneğin	,	bu	balıklar	deniz	kestanesiyle	besleniyor	.	Ve	balıklar	ortadan	kaybolduğunda	sualtında	herkesin	tek	gördüğü	hektarlarca	deniz	kestanesiydi	.	Ama	balıklar	geri	döndüğünde	ve	kestaneleri	yiyerek	popülasyonu	kontrol	altına	aldığında	,	şu	işe	bakın	ki	,	sığ	sularda	kelp	ormanları	büyümeye	başladı	.	Çünkü	deniz	kestaneleri	kelp	ile	beslenir	.	Ve	balıklar	kestane	nüfusunu	kontrol	altına	alınca	,	okyanus	doğal	dengesine	geri	dönmüştü	.	Muhtemelen	okyanus	burada	200	yıl	önce	böyle	görünüyordu	ama	bunu	bize	anlatacak	kimse	yoktu	.	Yeni	Zelanda'da	başka	yerlerde	de	çalıştım	,	güzel	,	kırılgan	,	korunan	bölgelerde	mesela	bu	deniz	kalemi	kolonisinin	bulunduğu	Fiordland	gibi	.	Küçük	mavi	morina	manzaraya	renk	katıyor	.	Yeni	Zelanda'nın	kuzey	tarafında	,	Mavi	sularda	daldım	,	burada	su	biraz	daha	sıcak	,	ve	bu	dev	vatos	gibi	hayvanları	sualtı	kanyonunda	yüzerken	fotoğrafladım	.	Burada	ekosistemin	her	parçası	,	oldukça	sağlıklıydı	,	süngere	tırmanıp	üzerini	kaplayan	minicik	yumuşakçalardan	,	buradaki	ekosistem	için	çok	önemli	bir	hayvan	olan	dericeket	balıklara	dek	.	Bu	balıklar	tabanda	otlanıyor	ve	yaşamın	yeniden	gelişmesini	sağlıyor	.	Ve	bu	fotoğrafla	bitirmek	istiyorum	,	Yeni	Zelanda'da	fırtınalı	bir	günde	çektiğim	bir	fotoğraf	etrafımda	dönüp	duran	bir	balık	sürüsünün	ortasında	,	tabanda	öylece	yatmıştım	.	Ve	sadece	son	20	yıldır	korunmakta	olan	bir	yerdeydim	.	Orada	senelerdir	dalış	yapan	dalgıçlarla	konuştum	,	ve	bana	bugün	denizdeki	yaşamın	,	1960'lara	nazaran	daha	iyi	olduğunu	söylediler	.	Çünkü	deniz	artık	korunuyor	,	ve	yaşam	geri	geldi	.	Yani	bana	kalırsa	mesaj	açık	.	Okyanuslar	,	hakikaten	,	bir	aşamaya	kadar	dirençli	ve	toleranslı	,	ama	bizim	iyi	bekçiler	olmamız	gerekiyor	.	Ben	sualtı	fotoğrafçısı	oldum	çünkü	denize	aşık	olmuştum	,	ve	bugün	onun	fotoğraflarını	çekiyorum	çünkü	onu	korumak	istiyorum	,	ve	henüz	geç	kaldığımızı	düşünmüyorum	.	Çok	teşekkür	ederim	.