1919	senesinde	,	adı-sanı	duyulmamış	Alman	matematikçi	Theodor	Kaluza	,	oldukça	cüretkar	ve	biraz	da	acayip	bir	düşünce	ortaya	attı	.	Dediğine	göre	evrenimiz	,	hepimizin	farkında	olduğu	3	boyuttan	daha	fazla	boyuta	sahip	olabilirdi	.	Yani	,	sol	,	sağ	,	arka	,	ön	,	yukarı	ve	aşağıya	ilaveten	,	Kaluza	,	şimdilik	her	nedense	göremediğimiz	uzay	boyutları	olabileceğini	ileri	sürdü	.	Birisinin	cüretkar	ve	acayip	bir	düşüncesi	olduğunda	bazen	hepsi	bundan	ibarettir	--	cüretkar	ve	acayip	,	ama	etrafımızdaki	dünya	ile	tamamen	ilgisiz	.	Ancak	sözünü	ettiğim	düşünce	--	doğru	olup	olmadığını	henüz	bilmiyoruz	ama	birazdan	bahsedeceğim	deneyler	birkaç	sene	içinde	dogru	olup	olmadığını	gösterebilir	--	bu	düşünce	,	geçen	yüzyılda	fizik	üzerinde	esaslı	bir	etki	yarattı	ve	sınırları	zorlayan	çok	sayıda	araştırmayı	etkilemeye	devam	ediyor	.	Dolayısıyla	,	size	bu	ekstra	boyutların	hikayesiyle	ilgili	bir	kaç	şey	anlatmak	istiyorum	.	O	halde	nereye	gidiyoruz	?	Hikayenin	başlangıcından	önceye	bir	göz	atalım	.	Sene	1907	.	Öyle	bir	yıl	ki	,	Einstein	özel	görelilik	kuramını	keşfetmiş	olmanın	tadını	çıkarırken	yeni	bir	projeye	başlamaya	karar	veriyor	:	Muazzam	,	her	tarafa	yayılan	Kütleçekim	Kuvveti'ni	bütünüyle	anlamaya	çalışmak	.	O	sıralarda	,	etraftaki	pek	çok	insan	bu	projenin	çoktan	çözüme	kavuşmuş	olduğunu	düşünüyordu	.	Newton	,	1600´lerin	sonuna	doğru	iyi	işleyen	,	gezegenlerin	ve	ayın	falan	hareketini	tanımlayan	,	ağaçlardan	düşüp	insanların	kafasına	isabet	eden	şu	uydurma	elmaların	hareketini	tanımlayan	bir	kütleçekim	kuramı	vermişti	dünyaya	.	Tüm	bunlar	Newton'un	çalışması	kullanılarak	açıklanabiliyordu	.	Ama	Einstein	,	Newton'ın	bir	şeyi	hikayenin	dışında	bıraktığını	fark	etti	,	zira	Newton'un	kendisi	bile	,	kütleçekimin	etkisinin	nasıl	hesaplanacağını	çözmüş	olmakla	beraber	,	gerçekte	nasıl	işlediğini	anlayamadığını	yazmıştı	.	Nasıl	oluyor	da	Güneş	,	150	milyon	km	öteden	,	bir	şekilde	Dünyanın	hareketini	etkileyebiliyor	?	Güneş	nasıl	o	boş	ve	tepkisiz	uzay	boyunca	uzanıp	,	etki	ediyor	?	İşte	bu	Einstein'ın	kendine	çıkardığı	görevdi	:	Kütleçekiminin	nasıl	çalıştığını	çözmek	.	Şimdi	size	ne	bulduğunu	göstereyim	.	Einstein'ın	bulduğu	şey	,	kütleçekimi	ileten	vasıtanın	,	uzayın	kendisi	olduğuydu	.	Düşünce	şu	:	Uzayın	,	var	olan	her	şeyin	tabanı	olduğunu	düşünün	.	Einstein	,	hiç	madde	yokken	uzayın	dümdüz	olduğunu	söyledi	.	Ama	eğer	ortamda	madde	varsa	,	Güneş	gibi	örneğin	,	uzayın	dokusunun	eğrilip	bükülmesine	neden	olur	.	Ve	bu	da	kütleçekim	kuvvetinin	iletilmesini	sağlar	.	Tabi	Dünya	da	çevresindeki	uzayı	büker	.	Şimdi	Ay'a	bakalım	.	Bu	düşüncelere	göre	,	Ay'ın	yörüngesinde	kalmasının	nedeni	,	eğrilmiş	ortamdaki	bir	vadi	boyunca	yuvarlanmasıdır	.	Bu	vadi	Güneş	,	Ay	ve	Dünya'nın	varlıkları	dolayısıyla	oluşmuştur	.	Şimdi	resmin	bütününe	bir	bakalım	.	Dünya	kendi	yörüngesinde	kalıyor	çünkü	Güneş'in	varlığı	nedeniyle	eğrilmiş	ortamdaki	bir	vadi	boyunca	yuvarlanmakta	.	İşte	bu	,	kütleçekimin	aslında	nasıl	işlediğine	ilişkin	yeni	düşünce	.	Evet	,	bu	fikir	1919'da	astronomik	gözlemlerle	sınandı	.	Gerçekten	işe	yarıyordu	.	Verileri	açıklıyordu	.	Ve	bu	da	Einstein'a	dünya	çapında	ün	kazandırdı	.	Aynı	zamanda	Kaluza'yı	düşünmeye	sevk	etti	.	O	da	tıpkı	Einstein	gibi	Birleşik	Kuram	arayışındaydı	.	Yani	öyle	bir	kuram	ki	,	doğadaki	tüm	kuvvetleri	tek	bir	fikirler	kümesinden	,	tek	bir	ilkeler	kümesinden	tek	bir	ana	denklem	ile	tanımlayabilsin	.	Kaluza	şöyle	düşündü	,	Einstein	kütleçekimini	uzaydaki	--	daha	doğrusu	uzay	ve	zamandaki	--	eğrilip	bükülmeler	sayesinde	açıkladı	.	Belki	ben	de	aynı	oyunu	diğer	bilinen	kuvvetle	oynayabilirim	,	ki	o	esnada	bilinen	diğer	kuvvet	elektomanyetik	kuvvetti	.	Bugün	başkalarını	da	biliyoruz	,	ama	o	zamanlar	insanların	düşündüğü	tek	diğer	kuvvet	buydu	.	Bilirsiniz	,	elektrikten	ve	manyetik	çekimden	falan	sorumlu	olan	kuvvetten	bahsediyoruz	.	Böylece	Kaluza	dedi	ki	,	belki	ben	de	aynı	oyunu	oynayarak	elektromanyetik	kuvveti	eğrilip	bükülmeler	sayesinde	açıklarım	.	Bu	noktada	soru	şuydu	:	Neyin	eğrilip	bükülmesi	?	Einstein	uzay	ve	zaman	eğrilip	bükülmelerini	zaten	kullanmıştı	,	kütleçekimi	açıklarken	.	Görünüşe	göre	etrafta	eğrilip	bükülecek	başka	bir	şey	de	yoktu	.	Kaluza	``	peki	öyleyse	''	dedi	,	``	belki	de	uzayda	daha	başka	boyutlar	vardır	.	''	``	Eğer	fazladan	bir	kuvvet	daha	tanımlamak	istiyorsam	,	belki	fazladan	bir	boyuta	daha	ihtiyacım	vardır	.	''	Ve	evrenin	3	tane	değil	,	4	tane	uzay	boyutu	olduğunu	,	elektromanyetizmanın	da	bu	4.	boyuttaki	eğrilip	bükülmeler	olduğunu	hayal	etti	.	Olay	şu	ki	:	3	değil	de	4	uzay	boyutlu	bir	evrendeki	eğrilip	bükülmeleri	tanımlayan	denklemleri	yazdığında	,	Einstein'ın	3	boyut	için	türetmiş	olduğu	o	eski	denklemleri	buldu	.	Bunlar	kütleçekim	içindi	.	Ayrıca	fazladan	bir	denklem	daha	buldu	,	çünkü	fazladan	bir	boyut	vardı	.	Ve	denkleme	baktığında	gördü	ki	,	uzun	zamandır	bilimcilerin	elektromanyetik	kuvveti	açıklamak	için	kullandıkları	denklemin	ta	kendisiydi	.	İnanılmaz	!	Birdenbire	çıkıvermişti	.	Bunu	fark	edince	öyle	heyecanlandı	ki	evinin	etrafında	koşarak	``	Zafer	!	''	diye	bağırdı	.	Birleşik	Kuram'ı	bulduğunu	düşünüyordu	.	Şimdi	belli	ki	,	Kaluza	kuramı	çok	ciddiye	alan	bir	adamdı	.	Aslında	,	bir	hikaye	var	,	yüzme	öğrenmek	istediği	zaman	yüzme	üzerine	bir	bilimsel	inceleme	kitabı	okumuş	(	Gülüşmeler	)	ve	ardından	okyanusa	atlamış	.	O	,	hayatını	kuram	için	riske	edebilecek	türden	bir	adammış	.	Fakat	bizim	gibi	daha	pratik	düşünenler	için	hâliyle	iki	adet	soru	ortaya	çıkıyor	.	Soru	1	:	Eğer	başka	uzay	boyutları	varsa	,	hani	nerede	?	Onları	görüyor	gibi	bir	hâlimiz	yok	.	Soru	2	:	Bu	kuramı	etrafımızdaki	dünyaya	uygulamaya	kalkışırsak	,	ayrıntılarda	işler	mi	?	İlk	soru	1926'da	yanıtlandı	,	Oskar	Klein	adlı	bir	arkadaş	tarafından	.	Kendisi	,	boyutların	iki	değişik	türde	olabileceğini	öne	sürdü	.	Büyük	ve	kolayca	görülebilen	boyutların	yanı	sıra	,	minik	ve	kıvrılmış	boyutlar	da	olabilirdi	,	öylesine	kıvrılıp	küçülmüşler	ki	,	her	yanımızda	olsalar	da	onları	göremiyoruz	.	Bunu	görsel	olarak	göstereyim	.	Farz	edelim	ki	,	trafik	ışığı	kablosu	gibi	bir	şeye	bakıyorsunuz	.	Burası	Manhattan	.	Konuyla	ilgisi	yok	ama	,	Central	Park	.	Uzaktan	bakınca	kablo	tek	boyutlu	görünüyor	.	Ama	hepimiz	biliyoruz	ki	,	kablonun	bir	kalınlığı	var	.	Tabi	uzaktan	bakınca	görmek	çok	zor	.	Ama	odak	uzaklığını	arttırıp	,	örneğin	bir	karıncanın	bakış	açısına	kavuşursak	...	--	Karıncalar	öyle	ufaktır	ki	,	boyutların	hepsine	erişimleri	vardır	--	Uzun	boyutun	yanı	sıra	,	saat	yönünde	ve	saatin	tersi	yönde	dolaşabiliriz	.	Bunu	takdir	edeceğinizi	umarım	.	Karıncalara	bunu	yaptırmak	çok	vakit	alırdı	.	(	Kahkahalar	)	Sonuçta	burada	görüyoruz	ki	boyutlar	iki	çeşit	olabilir	:	Büyük	veya	küçük	.	Ve	belki	de	etrafımızdaki	büyük	boyutlar	kolayca	görebildiklerimiz	olup	,	bunların	yanı	sıra	bir	nevi	kablonun	daireselliği	gibi	,	kıvrılmış	,	çok	minik	olan	,	bizim	için	görünmez	boyutlar	da	belki	mevcuttur	.	Size	bunun	neye	benzediğini	göstereyim	.	Şimdi	,	örneğin	uzayın	kendisine	bakarsak	,	--	tabi	ekranda	sadece	2	boyut	gösterebiliyorum	.	İçinizden	birileri	bir	gün	bunu	düzeltecek	,	ama	bir	ekranda	düz	olmayan	bir	şey	yeni	bir	boyuttur	,	daha	da	küçültüyoruz	,	küçültüyoruz	,	küçültüyoruz	,	ve	uzayın	kendisinin	mikroskobik	derinliklerine	kadar	iniyoruz	.	Düşünce	şu	:	Kıvrılmış	ek	boyutlara	sahip	olabilirsiniz	.	İşte	küçük	bir	daire	,	öyle	küçük	ki	onu	görmüyoruz	.	Ama	eğer	buralarda	dolaşan	minicik	ultra-mikroskobik	bir	karınca	olsaydınız	,	hem	bildiğimiz	büyük	boyutların	ızgaralarına	,	hem	de	küçüklüğünden	dolayı	ne	çıplak	gözle	ne	de	en	gelişmiş	aygıtlarla	göremediğimiz	ufak	kıvrık	boyuta	erişiminiz	olurdu	.	Yani	uzayın	kendi	dokusunun	derinliklerine	kısılıp	kalmış	başka	boyutlar	mevcut	olabilir	.	İşte	bu	evrenin	görebildiklerimizden	fazla	boyutu	olmasına	dair	bir	açıklama	.	Peki	ya	sorduğum	ikinci	soru	:	Gerçek	dünyaya	uygulamaya	çalışıldığında	kuram	işliyor	mu	?	Pekala	,	sonuç	itibariyle	Einstein	,	Kaluza	ve	diğer	pek	çok	kişi	bu	çerçeveyi	geliştirmek	için	çalıştı	ve	kuramı	,	o	esnada	anlaşılan	biçimiyle	evrenin	fiziğine	uyguladı	.	Ve	ayrıntıda	işlemedi	.	Ayrıntıda	,	örneğin	,	elektron	kütlesini	elde	edemediler	,	ve	kuramda	kullanamadılar	.	Çok	kişi	üzerinde	çalıştı	,	ama	40'lı	,	özellikle	50'li	yıllarda	fizik	yasalarının	birleştirilmesine	dair	bu	garip	ve	kışkırtıcı	düşünce	yok	oldu	.	Ta	ki	çağımızda	muhteşem	bir	şey	gerçekleşene	dek	.	Fizik	yasalarını	birleştirmek	için	ben	ve	dünya	çapındaki	pek	çok	başka	fizikçi	tarafından	yeni	bir	yaklaşım	izleniyor	.	Buna	Süpersicim	Kuramı	deniyor	.	Ve	muhteşem	olan	şu	ki	,	süpersicim	kuramı	başlangıçta	ek	boyut	fikri	ile	ilgisiz	görünüyordu	.	Fakat	kuram	üzerinde	çalıştığımızda	,	düşünceyi	pırıl	pırıl	bir	biçimde	dirilttiğini	bulduk	.	Bunun	nasıl	olduğunu	anlatayım	.	Süpersicim	kuramı	?	Nedir	bu	?	Şu	soruya	yanıt	arayan	kuramdır	:	Etrafımızdaki	dünyayı	meydana	getiren	en	basit	,	temel	,	parçalanamaz	,	bölünemez	bileşenler	nedir	?	Düşünceyi	açıklayayım	.	Şamdandaki	bu	mum	gibi	tanıdık	bir	nesneye	bakalım	,	ve	neyden	yapılmış	olduğunu	anlamak	isteyelim	.	Nesnenin	içinde	bir	yolculuğa	çıkıp	,	bileşenleri	inceliyoruz	.	Hepimiz	biliyoruz	ki	,	yeterince	derine	inersek	atomları	buluruz	.	Ve	biliyoruz	ki	,	atomlar	öykünün	sonu	değil	.	Onların	nötronlu	ve	protonlu	çekirdekleri	etrafında	dönen	minik	elektronları	var	.	Nötron	ve	proton	da	içlerinde	kuark	dediğimiz	daha	küçük	parçacıklara	sahipler	.	İşte	geleneksel	düşüncelerin	duruş	noktası	burası	.	Sicim	kuramının	yeni	fikri	ise	şöyle	:	Bu	parçacıkların	hepsinin	en	derininde	başka	bir	şey	var	.	Bu	başka	şey	,	dans	eden	enerji	iplikçikleri	.	Bu	titreşen	bir	tele	ya	da	sicime	benziyor	.	Sicim	kuramının	dayandığı	düşünce	işte	bu	.	Tıpkı	bir	viyolonselin	titreşen	tellerinin	farklı	kalıplarda	titreşebilmeleri	gibi	,	sicimler	de	farklı	kalıplarda	titreşebilir	.	Onlar	farklı	müzik	notaları	üretmez	.	Evrenimizi	meydana	getiren	farklı	parçacıkları	üretirler	.	Dolayısıyla	eğer	bu	fikirler	doğru	ise	,	evrenin	ultra-mikroskobik	manzarası	şuna	benzeyecektir	:	Evren	,	muazzam	sayıda	farklı	frekanslarda	titreşen	ufacık-tefecik	enerji	ipliklerinden	inşa	edilmiştir	.	Farklı	frekanslar	farklı	parçacıklar	üretir	.	Farklı	parçacıklar	evrendeki	tüm	zenginliğin	nedenidir	.	Ve	bu	noktada	birleşimi	görüyoruz	,	çünkü	maddesel	parçacıklar	,	elektronlar	ve	kuarklar	,	ışınsal	parçacıklar	,	fotonlar	,	gravitonlar	,	bütün	hepsi	tek	bir	varlıktan	inşa	edilmişlerdir	.	Böylece	madde	ve	doğa	kuvvetleri	hep	birlikte	Titreşen	Sicimler	başlığı	altında	toplanabilir	.	Bu	da	Birleşik	Kuram	ile	kastettiğimiz	şeydir	.	Önemli	nokta	şu	:	Sicim	kuramının	matematiğini	çalışırken	,	3	tane	uzay	boyutu	olan	bir	evrende	işlemeyeceğini	görürsünüz	.	4	,	5	ya	da	6	boyutlu	bir	evrende	de	işlemez	.	Sonunda	denklemlerle	uğraşır	ve	ancak	10	tane	uzay	,	1	tane	de	zaman	boyutu	olan	bir	evrende	işleyeceğini	görürsünüz	.	Bu	bizi	doğrudan	Kaluza	ve	Klein'ın	düşüncesine	getirir	.	Yani	evrenimiz	,	uygun	biçimde	tanımlandığında	,	gördüklerimizden	fazla	boyuta	sahiptir	.	Bunun	üzerinde	düşündüğünüzde	diyebilirsiniz	ki	,	tamam	,	ek	boyutlar	varsa	ve	kıvrılmışlarsa	,	evet	,	yeterince	küçüklerse	belki	göremeyiz	.	Ama	ya	yeşil	insanlardan	oluşan	minik	bir	medeniyet	oralarda	geziniyorsa	,	o	kadar	küçüklerse	onları	da	göremeyiz	.	Bu	doğru	.	Sicim	kuramının	diğer	öngörülerinden	biri	bu	.	Hayır	,	sicim	kuramının	diğer	öngörülerinden	biri	bu	değil	.	(	Kahkahalar	)	Ama	şu	soruya	yol	açıyor	:	Bu	ek	boyutları	saklı	mı	bırakalım	,	yoksa	bize	evrene	dair	bilgi	verebilirler	mi	?	Kalan	sürede	,	bunların	iki	özelliğini	anlatmak	istiyorum	.	Birincisi	,	pek	çoğumuz	ek	boyutların	kuramsal	fizikteki	belki	de	en	derin	sorunun	yanıtını	verebileceğine	inanıyor	.	Bu	soru	şu	:	Araştırmacıların	yüzyıllardır	yaptığı	gibi	evrene	baktığımızda	,	evrenimizi	tanımlayan	yaklaşık	20	tane	sayının	olduğu	görülüyor	.	Bunlar	,	elektronlar	ve	kuarklar	gibi	parçacıkların	kütleleri	,	kütleçekimin	gücü	,	elektromanyetik	kuvvetin	gücü	gibi	sayılar	.	İnanılmaz	bir	netlikte	ölçülen	yaklaşık	20	sayılık	bir	liste	,	fakat	hiç	kimse	bu	sayıların	neden	o	belli	değerlerde	olduğunu	açıklayamıyor	.	Peki	,	sicim	kuramının	önerdiği	bir	yanıt	var	mı	?	Henüz	yok	.	Ama	biz	o	sayıların	o	değerlerde	olma	nedenlerinin	ek	boyutların	biçimine	bağlı	olabileceğine	inanıyoruz	.	Ve	ne	harikadır	ki	,	eğer	bu	sayılar	bilinenler	dışında	herhangi	bir	değerde	olsalardı	,	evrenimiz	,	bildiğimiz	anlamda	,	var	olmayacaktı	.	Bu	derin	bir	soru	.	Bu	sayılar	neden	böylesine	ince	ayarlanmış	da	,	yıldızlar	parlayıp	,	gezegenler	oluşabiliyor	.	Bu	sayılara	karıştırmaya	kalkarsak	anlıyoruz	ki	,	burada	20	tane	ölçümüm	olsa	ve	sizin	gelip	o	sayıları	karıştırmanıza	izin	versem	,	neredeyse	her	karıştırma	evreni	yok	ederdi	.	Bu	20	tane	sayıyı	açıklayabilir	miyiz	?	Sicim	kuramı	bu	20	sayının	ek	boyutlarla	ilgili	olduğuna	işaret	ediyor	.	Nasıl	olduğunu	size	göstereyim	.	Sicim	kuramında	ek	boyutlardan	söz	ettiğimizde	,	Kaluza	ve	Klein'ın	önceden	düşündüğü	gibi	bir	tane	olmuyor	.	Sicim	kuramının	ek	boyutlarla	ilgili	söylediği	şey	bu	.	Son	derece	zengin	,	iç	içe	geçmiş	bir	geometriye	sahipler	.	Bu	Calabi-Yau	şekli	denen	bir	şeye	örnek	.	İsmin	pek	önemi	yok	.	Gördüğünüz	gibi	,	ek	boyutlar	kendi	içlerinin	üzerine	kapanıyor	ve	çok	ilginç	bir	biçim	,	bir	yapı	örüyorlar	.	Ve	eğer	ek	boyutlar	buna	benziyorsa	,	evrenimizin	mikroskobik	manzarası	en	küçük	ölçekte	böyle	gözüküyor	demektir	.	Elinizi	salladığınızda	,	bu	ek	boyutların	etrafında	geziniyor	olabilirsiniz	,	ama	öyle	küçükler	ki	,	bunu	bilemeyiz	.	Peki	bu	20	sayı	ile	ilgili	fiziksel	ifade	nedir	?	Şöyle	düşünün	:	Bu	enstrümana	,	kornoya	bakın	ve	hava	akımının	titreşiminin	,	enstrümanın	şeklinden	etkilendiğine	dikkat	edin	.	Şimdi	,	sicim	kuramında	,	tüm	sayılar	,	sicimlerin	titreşebilme	yollarının	bir	yansıması	.	Yani	tıpkı	o	hava	akımlarının	enstrümandaki	eğim	ve	dönüşlerden	etkilenişi	gibi	,	sicimler	de	içlerinde	hareket	ettikleri	geometrinin	titreşimsel	kalıplarından	etkileneceklerdir	.	İzninizle	öyküye	biraz	sicim	katayım	.	Bu	küçük	arkadaşların	etrafta	titreşişini	izlediğinizde	,	--	hemen	orda	olacaklar	,	işte	burda	--	titreşim	biçimlerinin	ek	boyutların	geometrisinden	nasıl	etkilendiğine	dikkat	edin	.	O	halde	,	eğer	ek	boyutların	tam	olarak	biçimini	bilseydik	--	henüz	bilmiyoruz	,	ama	şayet	bilseydik	--	mümkün	olan	notaları	hesaplayabilirdik	,	mümkün	titreşimsel	kalıpları	.	Ve	eğer	mümkün	titreşimsel	kalıpları	hesaplayabilseydik	,	söz	konusu	20	sayıyı	hesaplayabilirdik	.	Ve	eğer	hesaplamada	çıkan	yanıt	,	ayrıntılı	ve	net	deneylerle	belirlenmiş	olan	bu	sayı	değerleri	ile	uyumlu	olursa	,	bu	pek	çok	açıdan	,	evrenin	yapısının	neden	olduğu	şekilde	olduğuna	dair	ilk	temel	açıklama	olurdu	.	Bitirirken	değinmek	istediğim	ikinci	konu	şu	:	Bu	ek	boyutlar	için	doğrudan	bir	test	yapabilir	miyiz	?	Evrenin	açıklanamamış	bazı	özelliklerini	açıklayabilecek	ilginç	bir	matematiksel	yapı	mı	sadece	,	yoksa	ek	boyutları	gerçekten	test	edebilir	miyiz	?	Bize	göre	--	ki	bu	bence	çok	heyecan	verici	--	önümüzdeki	5-6	sene	içinde	,	ek	boyutların	varlığını	test	edebiliriz	.	Nasıl	olacağını	anlatayım	.	CERN'de	,	Cenevre	İsviçre'de	,	Büyük	Hadron	Çarpıştırıcısı	denilen	bir	makina	inşa	ediliyor	.	Bu	makina	,	ışık	hızına	yakın	hızdaki	parçacıkları	,	karşıt	yönlerden	bir	tünele	gönderecek	.	Arada	bir	o	parçacıklar	birbirlerine	isabet	edecek	,	ve	kafa	kafaya	çarpışma	gerçekleşecek	.	Umulan	şu	ki	,	eğer	çarpışmanın	yeterince	enerjisi	olursa	,	çarpışma	enkazının	bir	kısmının	,	bizim	boyutlarımızdan	,	diğer	boyutlara	geçmesini	sağlayabilir	.	Bunu	nasıl	anlayacağız	?	Çarpışmadan	sonraki	enerji	miktarını	ölçüp	,	çarpışmadan	önceki	miktar	ile	kıyaslayacağız	.	Ve	eğer	çarpışmadan	sonra	,	öncekinden	az	enerji	varsa	,	enerjinin	savrulup	gittiğinin	kanıt	olacak	.	Eğer	hesaplayabildiğimiz	doğru	kalıplarda	savrulmuşsa	,	ek	boyutların	orada	olduğunun	kanıtı	olacak	.	Bu	düşünceyi	görsel	olarak	göstereyim	.	Graviton	adı	verilen	belli	bir	türde	parçacığımız	olsun	.	Bu	dışarı	atılmasını	beklediğimiz	türden	enkaz	,	tabi	ek	boyutlar	gerçekse	.	Deney	şöyle	işliyor	:	Bu	parçacıkları	alıyorsunuz	.	Birbirine	vuruyorsunuz	.	Birbirine	vuruyorsunuz	,	ve	şayet	haklıysak	,	bu	çarpışmanın	enerjisinin	bir	bölümü	ek	boyutlara	geçen	enkaza	gidecektir	.	İşte	bu	tür	deneyler	,	önümüzdeki	yaklaşık	5	,	7	ya	da	10	sene	boyunca	inceleyecek	olduklarımız	.	Ve	eğer	bu	deney	verimli	olursa	,	eğer	bu	tür	bir	parçacığın	ek	boyuta	gittiğini	başlangıçtaki	enerjinin	azalmasına	bakarak	anlarsak	,	bu	durum	ek	boyutların	gerçek	olduğunu	gösterecek	.	Bana	kalırsa	bu	gerçekten	dikkate	değer	bir	öykü	,	ve	dikkate	değer	bir	fırsat	.	Newton'a	geri	dönersek	,	uzay	bomboş	,	hiç	birşeyin	olmadığı	bir	arena	,	evrensel	olayların	gerçekleştiği	bir	sahne	.	Ardından	Einstein	çıkar	ve	der	ki	,	uzay	ve	zaman	eğilip	bükülebilir	-ki	bu	kütleçekimdir	.	Ve	şimdi	Sicim	Kuramı	çıkıp	diyor	ki	,	evet	,	kütleçekim	,	kuantum	mekaniği	,	elektromanyetizma	,	bütün	hepsi	tek	pakette	,	fakat	ancak	evren	gördüklerimizden	fazla	boyuta	sahipse	.	Ve	bu	deney	,	bizim	ömrümüz	dahilinde	bunu	test	edebilir	.	Nefes	kesici	bir	olasılık	.	Çok	teşekkürler	.	(	Alkış	)