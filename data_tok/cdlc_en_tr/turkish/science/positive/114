Her	gün	,	cevapları	fazlasıyla	bilimsel	verilere	dayanan	,	iklim	değişikliği	,	ya	da	aşıların	güvenilirliği	gibi	konularla	karşılaşıyoruz	.	Biliminsanları	dünyamızın	ısındığını	söylüyorlar	,	aşıların	güvenli	olduğunu	bildiriyorlar	.	Ama	bunların	doğru	olup	olmadığını	biliyor	muyuz	?	Neden	bilime	inanalım	?	Doğrusu	çoğumuz	,	aslında	bilime	inanmayız	.	Kamuoyu	araştırmaları	,	Amerikan	halkının	önemli	bir	bölümünün	insan	faaliyetlerinin	iklim	değişikliği	yarattığına	inanmadıklarını	,	doğal	seçilimle	evrimleştiğimizi	düşünmediklerini	,	ya	da	aşıların	güvenliği	konusunda	ikna	olmadıklarını	gösteriyor	.	Peki	bilime	neden	inanmalıyız	?	Evet	,	biliminsanları	,	bilimi	bir	inanç	meselesi	olarak	konuşmaktan	hoşlanmazlar	.	Aslında	,	bilim	dinle	çatışır	ve	inanç	da	dinden	doğar	.	Ve	din	,	bilimden	farklı	ve	uzak	apayrı	bir	şeydir	.	Doğrusu	,	din	kaderciliğe	dayanır	derler	...	ya	da	Pascal'ın	Tanrı	kumarına	.	Blaise	Pascal	17.	yy.da	yaşamış	bir	matematikçiydi	.	``	Tanrı'ya	inanmak	gerekli	midir	,	değil	midir	?	''	sorusuna	bilimsel	bir	yanıt	bulmaya	çalışmıştır	.	Onun	``	Tanrı	Kumarı	''	şöyledir	:	Pekala	,	eğer	Tanrı	yoksa	...	ancak	ben	O'na	inanmaya	karar	verirsem	çok	bir	şey	kaybetmem	.	Belki	Pazar	günleri	bir	kaç	saat	.	Ama	var	da	ben	inanmazsam	,	başım	büyük	belada	demektir	.	Bu	yüzden	Pascal	,	Tanrı'ya	inansak	iyi	ederiz	,	der	.	Ya	da	benim	üniversitedeki	bir	hocamın	dediği	gibi	,	``	Kader	merdiveninin	trabzanlarına	yapıştı	.	''	Bilimi	ve	rasyonalizmi	terk	ederek	...	kaderciliğe	geçiş	yaptı	.	Aslında	günümüzde	de	bilimsel	iddiaların	pek	çoğu	bizim	için	kaderimize	razı	olmaktan	farklı	değildir	.	Bilimsel	iddiaları	çoğu	kez	tam	olarak	irdeleyemeyiz	.	Ve	bundan	öte	,	bu	durum	pek	çok	biliminsanı	için	de	-kendi	alanları	dışında-	böyledir	.	Yani	düşünecek	olursanız	,	bir	jeolog	bir	aşı	hakkında	bir	şey	söyleyemez	.	Çoğu	kimyager	evrim	teorisi	üzerine	uzman	değildir	.	Bir	fizikçi	,	size	sigaranın	kansere	neden	olup	olmadığını	bir	iddianın	ötesinde	söyleyemez	.	Öyleyse	,	biliminsanları	kendileri	dahi	kendi	alanları	olmadığında	inanmak	durumunda	kalıyorlarsa	neden	diğer	biliminsanlarının	tezlerini	kabul	ediyorlar	?	Diğerlerinin	tezlerine	neden	inanıyorlar	?	Peki	biz	de	inanmalı	mıyız	?	Bence	evet	inanmalıyız	,	ama	pek	çoğumuzun	düşündüğü	sebepten	değil	.	Pek	çoğumuza	okulda	,	bilime	inanma	sebebimizin	``	bilimsel	metod	''	olduğu	öğretildi	.	Biliminsanlarının	bir	metod	izlediği	ve	bize	bu	metodun	,	iddialarının	doğru	olduğunu	garanti	ettiği	öğretildi	.	Pek	çoğumuza	okulda	öğretilen	,	-buna	ders	kitabı	metodu	diyebiliriz-	kuramsal	tümdengelim	yöntemidir	.	Standart	modele	göre	,	-ders	kitabı	modeli-	biliminsanları	hipotezler	geliştirirler	,	bu	hipotezlerin	sonuçlarını	indirgerler	ve	sonra	dünyaya	dönüp	sorarlar	:	``	Tamam	pekala	bu	hipotezler	doğru	mu	?	bunları	gerçek	dünyada	gözlemleyebilir	miyiz	?	''	Doğruysa	,	biliminsanları	,	``	Harika	,	biliyoruz	ki	hipotez	doğru	''	derler	.	Ve	bilim	tarihinde	tam	olarak	bunu	yapan	biliminsanlarının	bir	sürü	ünlü	örneği	vardır	.	En	ünlü	örneklerden	birisi	Albert	Einstein'dan	geliyor	.	Einstein	izafiyet	teoremini	geliştirdiğinde	,	teoreminin	sonuçlarından	birisi	,	``	uzay-zaman	''	ın	yalnızca	bir	boşluktan	ibaret	olmadığı	gerçekte	bir	dokusu	olduğuydu	.	Ve	bu	doku	,	güneş	gibi	büyük	kütleli	nesnelerin	varlığından	dolayı	eğilip	bükülmüştü	.	Öyleyse	bu	teorem	doğruysa	,	demek	ki	uzayda	ışık	güneşin	yanından	geçerken	bükülmüş	olabilirdi	.	Bu	oldukça	ürkütücü	bir	tahmindi	ve	biliminsanlarının	bunu	test	etmeleri	birkaç	yılı	buldu	ama	1919'da	test	ettiler	ve	doğru	olduğunu	müşahade	ettiler	.	Yıldızların	ışığı	güneşin	etrafında	bükülür	.	Bu	da	,	teoremin	çok	önemli	bir	ispatı	oldu	.	Bu	,	yepyeni	radikal	bir	fikrin	gerçekliğinin	ispatı	kabul	edildi	ve	dünya	çapında	bir	çok	gazetede	yayınlandı	.	Şimdi	bazen	bu	teorem	yada	model	,	tümdengelim-nomolojik	model	olarak	adlandırılıyor	,	çünkü	akademisyenler	işleri	karmaşıklaştırmayı	severler	.	Ama	aynı	zamanda	ideal	şartlarda	kurallarla	ilgili	olduğu	için	de	.	Yani	``	nomolojik	''	,	kural	mantığına	dayalı	anlamına	gelir	.	Ve	ideal	şartlarda	hipotez	yalnızca	bir	fikir	değildir	:	bir	doğa	kanunudur	.	Peki	doğa	kanunu	olması	neden	önemli	?	Çünkü	kanunsa	,	çiğnenemez	.	Kanunsa	,	daima	her	zaman	her	yerde	şartlar	ne	olursa	olsun	doğru	olacaktır	.	Ve	hepiniz	en	azından	şu	ünlü	kanunu	bilirsiniz	:	Kütle	ve	enerji	arasındaki	ilişkiyi	anlatan	Eistein'ın	ünlü	denklemi	:	Ve	bu	eşitlik	her	durumda	doğrudur	.	Ama	yine	de	bu	modelde	bir	kaç	sorun	çıkartıyor	.	En	önemli	problem	yanlış	olması	.	Yani	sadece	doğru	değil	.	Neden	yanlış	olduğuna	dair	üç	sebepten	bahsedeceğim	.	İlki	bir	mantık	hatası	.	Öngörülen	sonuç	hatalı	.	Bu	,	``	yanlış	teoremler	doğru	öngörülerde	bulunabilir	''	demenin	daha	başka	fantastik	ve	akademik	bir	yolu	.	Yani	sadece	sonucun	doğru	çıkması	mantıksal	olarak	teoremin	gerçekten	doğru	olduğunu	kanıtlamaz	.	Ve	bununla	ilgili	de	iyi	bir	örneğim	var	,	yine	bilim	tarihinden	.	Bu	,	Batlamyus'un	evreni	Dünya	evrenin	merkezinde	,	güneş	ve	gezegenler	etrafında	dönüyor	.	Batlamyus	modeline	yüzyıllar	boyunca	birçok	,	çok	zeki	insan	inandılar	.	Peki	neden	?	Cevabı	,	çünkü	pek	çok	öngörünün	doğru	çıkmasını	sağladı	.	Batlamyus	sistemi	,	gökbilimcilerin	gezegenlerin	hareketlerini	çok	hassas	biçimde	tahmin	etmelerine	imkan	sağladı	,	hatta	ilk	başta	,	şu	anda	doğru	diyebildiğimiz	Kopernik	teoreminden	bile	daha	hassas	.	Yani	bu	okul	kitabı	modelinin	ilk	sorunu	.	İkincisi	uygulamadaki	sorun	ve	bu	yan	hipotezlerle	ilgili	bir	sorun	.	Yan	hipotezler	,	biliminsanlarının	farkında	olarak	ya	da	olmayarak	yaptıkları	varsayımlardır	.	Bunun	önemli	bir	örneği	,	Batlamyus	sisteminin	yerini	alan	Kopernik	modelinden	.	Nicolaus	Kopernik	,	Dünya	evrenin	merkezi	değil	,	güneş	,	güneş	sisteminin	merkezi	,	Dünya	,	güneşin	etrafında	dönüyor	,	deyince	,	biliminsanları	,	peki	tamam	Nicolaus	,	bu	doğruysa	Dünya'nın	güneş	etrafındaki	hareketini	tetkik	edebilmemiz	gerekir	,	dediler	.	Şimdi	bu	slayt	,	``	yıldız	paralaksı	''	olarak	bilinen	bir	konsepti	gösteriyor	.	Ve	gökbilimciler	dediler	ki	,	eğer	Dünya	hareket	ediyorsa	ve	biz	belirli	bir	yıldıza	baktığımızda	,	diyelim	ki	Sirius	,	--	evet	biliyoruz	ki	Manhattan'dayız	ve	burada	yıldızları	göremezsiniz	,	ama	farz	edin	ki	kırsal	alandasınız	,	köy	hayatını	seçtiniz	--	ve	Aralık	ayında	bir	yıldıza	bakıyoruz	,	arkaplanda	başka	uzak	yıldızları	görürüz	.	Eğer	aynı	gözlemi	altı	ay	sonra	yinelersek	,	Dünya	Haziran'daki	yerine	gittiğinde	,	aynı	yıldıza	bakınca	farklı	bir	arkaplan	görürüz	.	Bu	açısal	fark	,	``	yıldız	paralaksı	''	dır	.	Evet	bu	Kopernik	modelinin	bir	öngörüsüdür	.	Gökbilimciler	,	yıldız	paralaksını	aradılar	ve	hiç	ama	hiç	bir	şey	bulamadılar	.	Ve	pek	çok	kimse	bunun	Kopernik	modelinin	yanlış	olduğunu	ispatladığını	savundu	.	Sonra	ne	oldu	?	Pekala	,	günümüzde	diyebiliyoruz	ki	,	gökbilimciler	artık	yanlış	olduğunu	bildiğimiz	iki	yan	hipotez	kuruyorlardı	.	Birincisi	,	Dünya'nın	yörüngesi	hakkındaki	varsayımları	.	Gökbilimciler	,	Dünya	yörüngesinin	Dünya'nın	yıldızlara	uzaklığıyla	orantılı	bir	büyüklükte	olduğunu	varsaymışlardı	.	Günümüzde	resmi	daha	çok	bu	şekilde	çizmeliyiz	,	bu	NASA'dan	ve	görüyorsunuz	ki	Dünya'nın	yörüngesi	oldukça	küçük	.	Aslında	,	burada	gösterilenden	bile	çok	daha	küçük	.	Bu	yüzden	yıldız	paralaksı	çok	küçük	ve	incelenmesi	çok	zordur	.	Ve	bu	da	,	öngörünün	işlememesinin	ikinci	nedenine	yol	açıyor	,	çünkü	biliminsanları	,	teleskoplarının	paralaksı	görmeye	yetecek	kadar	hassas	olduğunu	varsayıyorlardı	.	Ve	bunun	da	öyle	olmadığı	ortaya	çıktı	.	19	.	yy	.	'a	kadar	biliminsanlarının	yıldız	paralaksını	incelemeleri	mümkün	olmadı	.	Ve	üçüncü	bir	sorun	daha	var	.	Bu	olgusal	bir	sorun	,	şöyle	ki	,	bilimin	büyük	bir	kısmı	okul	kitabı	modeline	uymaz	.	Bilimin	büyük	bir	kısmı	tümdengelimsel	bile	değildir	,	tümevarımsaldır	.	Ve	bununla	,	biliminsanları	teoremlerle	ve	hipotezlerle	başlamaz	,	sıklıkla	dünyada	devam	eden	şeyleri	gözlemlemekle	başlarlar	demek	istiyorum	.	Ve	bunun	en	önemli	örneği	,	yaşamış	en	ünlü	biliminsanlarından	Charles	Darwin'dir	.	Darwin	,	genç	bir	adam	olarak	Beagle	seyahatine	çıktığında	,	bir	hipotezi	yada	teoremi	yoktu	.	Yalnızca	bir	biliminsanı	olarak	kariyer	yapmak	istiyordu	ve	veri	toplamaya	başladı	.	Çünkü	tıptan	nefret	ediyordu	onu	kan	tutuyordu	,	bu	yüzden	başka	bir	kariyer	yolu	çizmeliydi	.	Bu	yüzden	veri	toplamaya	başladı	.	Ve	onun	o	ünlü	ispinoz	kuşları	da	dahil	olmak	üzere	pek	çok	şey	topladı	.	Kuşları	toplayıp	çantasına	attı	bunların	ne	anlama	geldiği	konusunda	hiçbir	fikri	yoktu	.	Yıllar	sonra	Londra'ya	döndüğünde	,	verilerine	yeniden	baktı	ve	bir	açıklama	geliştirmeye	başladı	,	ve	o	açıklama	,	doğal	seçilim	teoremi	idi	.	Tümevarımsal	bilimin	yanısıra	,	biliminsanları	modellemeyi	de	sık	sık	kullanırlar	.	Biliminsanlarının	hayatta	yapmayı	istedikleri	şeylerden	birisi	de	bir	şeylerin	sebeplerini	açıklamaktır	.	Peki	bunu	nasıl	yaparız	?	Pekala	,	bunun	bir	yolu	,	bir	fikri	test	etmek	için	model	oluşturmaktır	.	Şimdi	,	bu	Henry	Cadell'ın	bir	resmi	,	19.yy	.	'da	yaşamış	,	İskoçyalı	bir	jeolog	.	İskoçyalı	olduğunu	giydiği	geyik	avı	şapkasından	ve	Wellington	botlarından	anlayabilirsiniz	.	Cadell	,	``	dağlar	nasıl	oluştu	?	''	sorusunu	cevaplamak	istedi	.	Ve	gözlemlediği	şeylerden	bir	tanesi	,	Appalach	Dağları	gibi	dağlara	bakarsanız	,	genellikle	içlerindeki	kayaların	kıvrılmış	olduğunu	görürsünüz	ve	öyle	kıvrılmışlardı	ki	,	bu	ona	(	Cadell'e	)	yanlardan	sıkıştırılmış	oldukları	fikrini	verdi	.	Ve	bu	fikir	daha	sonra	,	kıtaların	sürüklenmesi	tartışmalarında	büyük	rol	oynayacaktı	.	Sonra	bu	modeli	kurdu	,	kaldıraçlarla	ve	ahşapla	bu	çılgın	mekanizmayı	...	Burada	da	el	arabası	,	kovası	ve	balyozu	.	Neden	Wellington	botları	giydiğini	bilmiyorum	.	Belki	yağmur	yağacaktır	.	Bu	modeli	,	yanlardan	sıkıştırdığınız	zaman	kayalarda	-burada	çamurda-	,	dağlara	benzeyen	dokular	oluşturabileceğinizi	göstermek	için	oluşturdu	.	Yani	bu	dağların	oluşumuyla	ilgili	bir	kanıttı	.	Günümüzde	,	biliminsanları	içeride	çalışmayı	tercih	ediyorlar	,	bu	yüzden	bilgisayar	simülasyonları	yapıyorlar	ve	fiziksel	modeller	yapmıyorlar	pek	.	Ama	bilgisayar	simülasyonu	da	bir	tür	modeldir	.	Matematikle	yapılmış	bir	model	,	19	.	yy	.	'daki	fiziksel	modeller	gibi	.	Nedenler	hakkında	düşünmek	çok	önemlidir	.	Ve	şimdi	,	iklim	değişikliği	üzerine	önemli	sorulardan	bir	tanesi	,	Dünya'nın	ısındığına	dair	inanılmaz	miktarda	belirtiler	var	.	Bu	slaytta	,	siyah	çizgi	150	yıl	boyunca	biliminsanları	tarafından	ölçülen	Dünya'nın	sıcaklığının	sürekli	olarak	arttığını	gösteriyor	ve	özellikle	son	50	yılda	bir	santigrat	dereceye	yakın	yada	hemen	hemen	iki	Fahrenheit	gibi	dramatik	bir	artış	olduğunu	görebilirsiniz	.	Peki	bu	değişikliğe	neden	olan	nedir	?	Gözlemlediğimiz	ısınmanın	sebebini	nasıl	öğrenebiliriz	?	Pekala	,	biliminsanları	bunu	bilgisayar	simülasyonu	ile	modelleyebilirler	.	İşte	bu	grafik	,	iklim	değişikliğni	etkilediğini	bildiğimiz	tüm	farklı	faktörleri	gösteren	bir	bilgisayar	simülasyonu	çıktısı	,	hava	kirliliğinden	kaynaklanan	sülfat	partikülleri	,	volkan	patlamalarından	kaynaklanan	volkanik	tozlar	,	güneşten	gelen	radyasyondaki	değişimler	ve	tabii	ki	,	sera	gazları	.	Ve	şunu	sordular	:	Modele	eklenen	hangi	değişkenler	gerçek	hayattaki	durumu	önümüze	koyacak	?	İşte	burada	siyah	renkte	gerçek	hayat	.	Modelimiz	de	gri	ve	cevap	şıkkı	E	,	yani	hepsi	,	hepsini	içeren	model	.	Ölçülen	sıcaklık	ölçümlerini	yeniden	üretmenin	tek	yolu	bunların	hepsini	biraraya	getirmek	,	sera	gazları	dahil	ve	son	50	yılda	sıcaklıktaki	dramatik	artışın	özellikle	sera	gazlarındaki	artıştan	kaynaklandığını	görebilirsiniz	.	Bu	yüzden	biliminsanları	,	yalnızca	iklimin	değiştiğini	bilmekle	kalmayıp	,	sera	gazlarının	bunun	en	büyük	nedeni	olduğunu	da	biliyoruz	diyorlar	.	Ve	biliminsanlarının	yaptıkları	onca	farklı	şeylerden	dolayı	,	filozof	Paul	Feyerabend	şu	ünlü	sözü	söylemiştir	:	``	Bilimde	süreci	engellemeyen	tek	ilke	:	Herşey	uyar	.	''	Bu	alıntı	sık	sık	eksik	yapılır	,	çünkü	Feyerabend'in	gerçekte	söylediği	``	bilime	herşey	uyar	''	değil	.	Söylediğini	tam	olarak	alıntılarsak	,	``	Beni	bilimin	yönteminin	ne	olduğunu	söylemek	zorunda	bırakırsanız	,	her	şey	uyar	derdim	''	Söylemeye	çalıştığı	biliminsanlarının	pek	çok	farklı	şey	yaptıklarıdır	.	Biliminsanları	yaratıcıdır	.	Ancak	bu	da	şu	soruyu	geri	getiriyor	:	Biliminsanları	tek	bir	yöntem	kullanmazlarsa	,	neyin	doğru	,	neyin	yanlış	olduğuna	nasıl	karar	verecekler	?	Ve	bunu	kim	değerlendirecek	?	Cevap	,	biliminsanları	,	bunu	kanıtları	değerlendirerek	yaparlar	.	Biliminsanları	pek	çok	farklı	yollarla	kanıt	toplarlar	,	ancak	nasıl	toplamış	olurlarsa	olsunlar	,	bunu	ince	eleyip	sık	dokumak	zorundadırlar	.	İşte	bu	sosyolog	Robert	Merton'ı	biliminsanlarının	veri	ve	kanıtları	nasıl	ince	eleyip	sık	dokudukları	sorusuna	odaklanmaya	yöneltti	ve	bunu	``	organize	şüphecilik	''	dediği	bir	yolla	yaptıklarını	söyledi	.	``	Organize	''	çünkü	bunu	kollektif	olarak	,	grup	halinde	yaparlar	ve	``	şüpheci	''	çünkü	güvensizlikten	yola	çıkarlar	demek	istedi	.	Bu	,	yeni	bir	iddiası	olan	bunu	kanıtlamak	zorundadır	,	anlamına	gelir	.	Ve	bu	bağlamda	,	bilim	doğal	olarak	muhafazakardır	.	Bilim	camiasından	birisini	``	Evet	,	bir	şey	biliyoruz	,	bu	doğru	''	demeye	ikna	etmek	oldukça	zordur	.	Yani	``	paradigma	kaymaları	''	kavramının	popülaritesine	karşın	,	gerçekte	gördüğümüz	,	bilimsel	düşüncede	gerçek	büyük	değişimlerin	bilim	tarihinde	görece	olarak	nadir	olduğudur	.	Nihai	olarak	bu	bizi	bir	fikre	daha	ulaştırır	:	Biliminsanları	,	kanıtları	kollektif	olarak	değerlendiriyorsa	,	bu	,	tarihçileri	,	bilimin	ne	olduğu	,	bilimsel	bilginin	ne	olduğu	üzerine	bir	konsensus	sorusuna	odaklanmaya	yöneltir	:	organize	şüphecilik	ve	kollektif	şüphecilik	sürecinde	bilimsel	uzmanlar	kanıtları	inceleyip	,	bununla	ilgili	bir	hükme	vardılar	mı	?	evet	mi	hayır	mı	?	Öyleyse	bilimsel	bilgiyi	,	uzmanların	konsensusu	,	uzlaşısı	olarak	düşünebiliriz	.	Bilimi	de	bir	tür	jüri	olarak	düşünebiliriz	,	ama	çok	özel	bir	tür	jüri	.	Perilerinizden	oluşan	bir	jüri	değil	,	ucubelerden	oluşan	bir	jüri	.	Doktoralı	adamlar	ve	kadınlardan	oluşan	bir	jüri	,	``	suçlu	''	ya	da	``	suçsuz	''	gibi	sadece	iki	seçeneği	olan	geleneksel	bir	jüriye	benzemez	,	bilim	jürisinin	bir	kaç	seçeneği	vardır	:	Biliminsanları	``	Evet	,	bu	doğrudur	.	''	diyebilirler	,	``	Hayır	,	bu	yanlış	.	''	diyebilirler	ya	da	``	Pekala	,	bu	doğru	olabilir	,	ancak	daha	fazla	çalışmamız	ve	daha	çok	kanıt	toplamamız	gerekli	.	''	diyebilirler	,	ya	da	``	Doğru	olabilir	,	ancak	bu	sorunun	cevabını	bilmiyoruz	ve	bunu	bir	kenara	koyalım	ve	belki	ileride	tekrar	döneriz	''	diyebilirler	.	Bu	,	biliminsanlarının	``	kolayca	kontrol	edilemeyen	''	dedikleri	şeydir	.	Ama	bu	da	bizi	nihai	bir	probleme	götürür	:	Eğer	bilim	,	biliminsanlarının	anlattığı	şeyse	,	bu	da	sadece	otoriteye	başvurmak	değil	midir	?	Ve	bize	okulda	otoriteye	başvurmanın	mantık	hatası	olduğu	öğretilmedi	mi	?	Evet	,	işte	modern	bilimin	paradoksu	,	sanırım	tarihçilerin	,	filozofların	ve	sosyologların	vardığı	sonucun	paradoksu	:	aslında	bilim	otoriteye	başvurmaktır	,	ama	bir	bireyin	otoritesine	değil	,	ne	kadar	zeki	olursa	olsun	,	Platon	yada	Sokrates	yada	Einstein	gibi	.	Kollektif	grubun	otoritesidir	.	Bir	topluluğun	bir	çeşit	ortak	aklı	olarak	düşünebilirsiniz	,	ama	çok	özel	bir	tür	topluluk	.	Bilim	-tabii	ki-	otoriteye	başvurur	,	ama	herhangi	bir	bireye	dayalı	değildir	,	o	birey	olabileceği	kadar	zeki	olsa	da	.	Bu	,	belirli	bir	problem	üzerinde	çalışan	biliminsanlarının	kollektif	bilgeliğine	,	kollektif	bilgisine	,	kollektif	çalışmasına	dayanır	.	Biliminsanlarında	bir	tür	``	kollektif	güvensizlik	''	vardır	,	şu	``	göster	bana	''	kültürü	,	bu	şirin	bayanın	arkadaşlarına	kanıtlarını	gösterdiği	gibi	.	Tabii	ki	,	bu	insanlar	biliminsanlarına	gerçekten	benzemiyorlar	çünkü	fazlasıyla	mutlu	görünüyorlar	.	Tamam	,	bu	beni	varış	noktama	taşıyor	.	Çoğumuz	sabah	uyanırız	.	Çoğumuz	arabalarımıza	güveniriz	.	Pekala	,	bakın	,	şimdi	düşünüyorum	da	,	ben	Manhattan'dayım	,	bu	kötü	bir	benzetme	oldu	,	ama	Manhattan'da	yaşamayan	pek	çok	Amerikalı	sabah	uyanır	ve	arabalarına	biner	kontağı	çevirirler	ve	arabaları	çalışır	ve	muazzam	çalışır	.	Modern	ortomobil	kolay	kolay	arıza	yapmaz	.	Peki	nasıl	oluyor	?	Arabalar	nasıl	bu	kadar	iyi	çalışıyor	?	Bu	,	Henry	Ford'un	dehası	değil	,	ya	da	Karl	Benz	yada	Elon	Musk'ın	da	değil	.	Çünkü	modern	otomobil	yüzlerce	,	binlerce	hatta	onbinlerce	insanın	yüzyılı	aşkın	çalışmasının	bir	ürünüdür	.	Modern	otomobil	,	bir	araba	üzerinde	çalışmış	olan	her	adam	ve	kadının	toplu	emeğinin	ve	bilgeliğinin	ve	deneyiminin	bir	ürünüdür	ve	teknolojinin	güvenilirliği	,	bu	toplu	çabanın	bir	sonucudur	.	Sadece	Benz'in	,	Ford'un	ve	Musk'ın	dehalarından	değil	,	modern	araba	üzerinde	çalışmış	olan	tüm	insanların	ortak	akıl	ve	emeğinden	istifade	ettik	.	Ve	bilimin	doğrusu	hep	aynıdır	,	sadece	bilim	biraz	daha	yaşlanmıştır	.	temelde	bilime	güvenmek	,	teknolojiye	güvenmekle	ve	deneyim	dediğimiz	bir	şeye	güvenmekle	,	esasen	aynı	şeydir	.	Ama	bu	herhangi	bir	şeye	körü	körüne	inanmaktan	daha	fazla	körü	körüne	olmamalıdır	.	Bilime	güvenimiz	de	,	bilimin	kendisi	gibi	,	kanıta	dayanmalıdır	ve	bu	da	biliminsanlarının	,	daha	iyi	iletişimciler	haline	gelmeleri	gerektiği	anlamına	gelir	.	Bize	sadece	bildiklerini	değil	,	nasıl	bildiklerini	de	açıklamak	zorundadırlar	ve	bu	da	daha	iyi	dinleyiciler	olmaları	gerektiği	anlamına	gelir	.	Çok	çok	teşekkürler	.