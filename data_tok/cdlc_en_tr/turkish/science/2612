Size geçen 6 milyon yılı aşkın sürede ne olduğunu anlatmak için 18 dakikam var. Evet. Hepimiz uzun bir yoldan geldik, Afrika'da burda, ve Afrika'nın yakınlaşan bu bölgesinde, ki burası evrim sürecimizin %90 ının gerçekleştiği yerdir. Ve bunu ben Afrikalı olduğum için söylemiyorum, insanın atalarına, dikleşen yürüyüş izlerine, hatta kemikten yapılmış araçların ilk teknolojilerine ait en eski kanıtları bulabileceğiniz yer Afrika'dadır. Yani biz hepimiz Afrikalıyız ve evinize hoşgeldiniz. Evet
Ben bir paleoantropolojistim ve benim işim insanın doğadaki yerini ve bizi neyin insan yaptığını tanımlamaktır. Ve bugün, size hepimizin hikayesini anlatmak için, keşfedilmiş en eski çocuk olan Selam'ı kullanacağım. Selam 3.3 milyon yıl önce yaşamış ve ölmüş üç yaşlarındaki bir kızın en eksiksiz iskeletidir. O, Australopithecus afarensis olarak bilinen türe aittir. Bunu hatırlamanıza gerek yok. Bir Lucy türüdür ve benim araştırma takımım tarafından bulundu Aralık 2000'de Dikika denilen bir alanda. Burası Etiyopya'nın kuzeydoğusundadır. Ve "Selam" bir çok Etiyopya dilinde "barış" anlamına gelir. Bu ismi bölgede ve gezegende barışı yüceltmek için kullandık. Ve gerçek şu ki; o, bütün bu ünlü dergiler için kapak hikayesiydi. size önceden onun önemiyle ilgili bir fikir verir, bence.
TED tarafından davet edildikten sonra, bazı araştırmalar yaptım, ev sahibimiz hakkında bilgi edinmek için yaptığımız bir şeydir bu. Bir davete öylece atlamazsınız. Ve öğrendim ki ilk teknoloji 2.6 milyon yıl önce kemikten yapılmış aletlerde göründü. İlk eğlence kanıtı flütten gelir ve 35.000 yıllıktır. İlk dizayn için elde edilen kanıt 75.000 yıllıktır -- boncuklar. Aynı şeyi genlerinizle yapabilirsiniz, onları zamanda geriye takip edebilirsiniz. Yaşayan insanların ve şempanzelerin analizi bize 7 milyon yıl önce bir zamanda birbirimizden ayrıldığımızı ve bu iki türün %98'in üstünde aynı genetik materyali paylaştığını gösteriyor. Bence bunu bilmek içerisinde atalarımızı düşünebileceğimiz çok önemli bir bağlam.
Ancak, bu analiz bizi sadece başlangıç ve bitiş hakkında bilgilendiriyor, ortada ne olduğu hakkında hiç bir şey söylemiyor. Yani, biz paleoantropolojistlerin görevi zor olan kanıtı bulmaktır, boşluğu dolduracak olan fosil kanıtını ve gelişimin değişik evrelerini görmektir. Çünkü sadece bunu yaptığınız zaman, konuşabilirsiniz -- (Gülüşmeler) -- Sadece bunu yaptığınız zaman, nasıl göründüğümüz ve farklı zamanlarda nasıl davrandığımız, ve hoşlanmaların, bakışların, davranışların zaman içinde nasıl değiştiği hakkında konuşabiliriz. Ve bu, bize, biyolojik mekanizmaları, bizi bugün olduğumuz şey yapan aşamalı değişimden sorumlu olan kuvvetleri keşfetmemiz için bir bağlantı verir. Ancak zor kanıtı bulmak karmaşık bir uğraştır. Bu sizi uzak, sıcak, vahşi ve genellikle ulaşımı olmayan alanlara götüren, sistematik ve bilimsel bir yaklaşımdır.
Size bir örnek vereyim, Dikika'ya gittiğimde, 1999'da Selam'ın bulunduğu yere -- orası Etiyopya'nın başkenti olan Addis Ababa'dan yaklaşık 500 km uzaktadır. 500 kilometrenin ilk 470'ini gitmek sadece 7 saatimi aldı, geriye kalan 30 kilometreyi gitmek ise 4 çok zor saat sürdü. Yerli insanların yardımıyla ve sadece kürek ve kazmaları kullanarak kendi yolumu yaptım. Ben, gerçek anlamda tepeye doğru giden ilk insandım. Oraya vardığınızda, gördüğünüz şey işte bu, size kendinizi çaresiz ve zayıf hissettiren bir enginlik. Ve bir kez o noktaya vardığınızda, asıl büyük soru şudur, nereden başlayacağız. (Gülüşmeler) Ve yıllar yıllar boyunca hiç bir şey bulamazsınız.
Bunun gibi alanlara gitmek, paleontolojik alanlara, bir oyun parkına gitmek gibi, soyu tükenmiş bi oyun parkı. Ancak, bir günlük bazda, bulduğunuz şeyler Selam ve Lucy gibi, insan kalıntıları değildir. Filler, gergedanlar, maymunlar, domuzlar bulursunuz. Ve "bu büyük memeliler nasıl oldu da bu çöl ikliminde yaşayabildiler?" diye sorabilirsiniz. Tabiki de yaşayamazlar, size zaten diyorum ki bölgenin iklimi ve taşıma kapasitesi bugünkünden keskin bir şekilde farklıydı. Bundan çok önemli bir çevre dersi öğrenilebilir. Herneyse, bir kez oraya vardığımızda, orası bir oyun parkıydı, dediğim gibi, soyu tükenmiş bir oyun parkı. Ve bizim atalarımız o parkta yaşadı, ancak onlar sadece azınlıklardı. Biz Homo sapiens kadar başarılı ve yaygın değillerdi.
Size bir örnek vereyim, onların nadirliği hakkında bir anekdot, her yıl bu bölgeye gider ve burada arazi çalışmaları yapardım, ve tabi ki asistanlar bana anketleri yapmamda yardım ederdi. Onlar bir kemik bulur ve bana "İşte, aradığınız şey burda!" derlerdi. Ben de " hayır, o bir fil" derdim. Tekrar, bir başkası, "O bir maymun." "O bir domuz," vb. Asistanlarımdan hiç okula gitmeyen biri bana "Bak Zeray. Ya sen ne aradığını bilmiyorsun, ya da yanlış yere bakıyorsun." dedi. (Gülüşmeler) Ve ben de dedim ki, "Neden?" "Çünkü filler ve aslanlar vardı, o insanlar korktu ve başka bir yere gitti. Hadi başka bir yere gidelim." Evet, o çok yorgundu, ve iş gerçekten yorucuydu.
Selam'ı buluşumuz zor işlerden ve sinir bozucu bir çok yıldan sonraydı, burda onun kumtaşıyla kaplanmış yüzünü görüyorsunuz. ve burası onun bel kemiği/omurgası ve tüm gövdesi bir kumtaşı bloğuyla kaplanmıştı, çünkü o, bir nehir tarafından gömülmüştü. Buradaki şey size hiç bir şey gibi görünebilir, ancak bizi neyin insan yaptığını keşfetmemizi sağlayacak inanılmaz derecede çok bilimsel bilgi içerir. Bu, paleoantropolojinin tarihinde bulunan en eski ve en eksiksiz genç insan atasıdır, bizim uzun uzun hikayemizin inanılmaz bir parçası. Burada bu üç kişi ve ben vardık, ben fotoğrafları çekiyordum, bu yüzden fotoğrafta yokum.
Benim yerimde olsanız nasıl hissederdiniz? Elinizde sıradışı bir şey var, ama siz hiç bir yerin ortasındasınız? Hissettiğim şey derin ve sessiz bir mutluluk ve heyecandı, tabiki büyük bir sorumluluk hissiyle birlikte, herşeyin güvende olduğundan emin oluyordum.
Bu, fosilin 5 yıllık temizlemeden sonraki bir yakın çekimidir, hazırlanma ve tanımlama, ki çok uzun sürdü, kemikleri kumtaşı bloklarından çıkarmak zorundaydım bir önceki slaytta gösterdim. Bu işlem 5 yıl sürdü. Bir bakıma, bu, çocuğun 3.3 milyon yıl sonra ikinci doğuşu gibiydi, ama iş çok uzundu. ve bu tam bir görünüş -- o küçük bir kemik. Ve ortasında, Etiyopya turizm bakanı ben orda çalışırken Etiyopya Milli Müze'sini ziyarete geldi. Ve endişeli ve çocuğunu korumaya çalışan beni görüyorsunuz, çünkü bu tarz bir çocukla kimseyi yalnız bırakmazsınız, bir bakanı bile.
Şu halde, bunu bitirdiğinizde, sonraki aşama bunun ne olduğunu bilmektir. (Gülüşmeler) Bittiğinde kıyaslama yapmak mümkündü. Söyleyebiliriz ki o, insan ailesine aittir çünkü bacakları ve ayakları ve bazı özellikleri açıkça gösteriyor ki o dik olarak yürümüş, ve dik yürüyüş insanlıkta ayırıcı bir özelliktir. Fakat ek olarak, eğer kafatasını benzer yaşlarda bir şempanzeyle kıyaslarsanız ve küçük Geoerge Bush burda, göreceksiniz ki dikey bir alna sahipsiniz. Ve bunu insanlarda göreceksiniz, prefrontal korteksin gelişimi sebebiyle, diye adlandırılır. Bunu şempanzelerde görmezsiniz, ve bu çıkık köpek dişini görmezsiniz. Yani o bizim aile ağacımıza ait,ancak bununla birlikte, tabi ki, detaylı analizler yaparsınız ve şu an biliyoruz ki o Australopithecus afarensis olarak bilinen Lucy türüne ait.
Sonraki heyecanlı soru ise o kız mı oğlan mı? ve öldüğünde kaç yaşındaydı? Bireyin cinsiyetini diş boyutuna göre belirleyebilirsiniz. Nasıl? Biliyorsunuz ki primatlarda seksüel çift şekillilik olayı vardır, bu basitçe şu anlama gelir erkekler dişilerden daha büyüktür ve erkekler dişilerden daha büyük dişlere sahiptir. ancak bunu yapmak için kalıcı bir diş yapısına ihtiyacınız var, ki onu burada göremiyorsunuz, çünkü burda olanlar bebek dişleridir. Ancak normalde medikal amaçlar için kullanılan CT tarama tekniğini kullanarak ağzın içine doğru derinlere gidebilir ve size bebek dişini ve burdaki büyümekte olan yetişkin dişini gösteren bu güzel fotoğrafı elde edersiniz. Bu dişleri ölçtüğünüzde, bir kız olmaya koyulduğunu çok küçük olan bu köpek dişiyle görürsünüz. Ve öldüğünde kaç yaşında olduğunu öğrenmek için yapacağınız şey bilgili bir tahmin yaparsınız ve dersiniz, bu miktardaki dişin oluşumu için ne kadar zaman gerekirdi, ve cevap 3. Yani, bu kız 3.3 milyon yıl önce üç yaşlarındayken öldü.
Bütün bu bilgiyle birlikte, büyük soru şudur -- biz gerçekten ne -- o bize ne söylüyor? bu soruyu cevaplamak için, başka bir soruyu ifade edebiliriz, biz atalarımız hakkında gerçekten ne biliyoruz? Onların nasıl göründüğünü, nasıl davrandığını etrafta nasıl yürüdüklerini, nasıl yaşayıp nasıl büyüdüklerini öğrenmek istiyoruz. Ve bu iskeletten alabileceğiniz cevaplar arasında ilk olarak, bu iskelet dökümanları ilk zaman için, yeni doğanların üç milyon yıldan fazla bir zaman öncesinde nasıl göründükleri vardır.
Ve ikinci olarak, bize onun dik olarak yürüdüğünü, ancak ağaç tırmanmak için bazı adaptasyonları olduğunu söyler. Ve daha ilginci bu çocuktaki beyin hala büyüyordu. Üç yaşında, eğer büyümekte olan bir beyniniz varsa, bu bir insan davranışıdır. Şempanzelerde, üç yaşındayken, beyin %90'ın üstünde şekillenmiştir. Bu nedenle doğumdan sonra çevreleriyle kolaylıkla başa çıkabilirler -- bizden daha hızlı, her neyse. Ama insanlarda, biz beynimizi büyütmeye devam ederiz. Bu yüzden ebeveynlerimizin ilgisine ihtiyaç duyarız. Ancak bu ilgi aynı zamanda öğrendiğiniz anlamına gelir. Ebeveynlerinizle daha fazla zaman harcarsınız. Ve bu insanlar için çok karakteristiktir ve bu durum çocukluk olarak adlandırılır, ki bu insan çocukların ailelerine ve ebeveynlerine olan uzatılmış bağımlılıktır. Yani, bu bireydeki gelişmekte olan beyin, bize, inanılmaz bir sosyal organizasyon çok kompleks bir sosyal organizasyon gerektiren bir çocukluğun 3 milyon yıl öncesinde ortaya çıktığını söyler.
Yani, evrimsel tarihimizin dönüm noktasında olmakla, Selam hepimizi birleştirir ve bize bizi neyin insan yaptığı üzerine eşsiz bir izahat verir. Ancak herşey insan değildi, ve size çok heyecanlı bir örnek vereceğim. Bu hyoid kemiği olarak adlandırılır. Tam şurda olan bir kemik. Arkadan dilinizi destekler. O, gırtlağınıza giden yoldadır. Çıkardığınız ses tipini belirler. Bu fosil kayırlarında bilinmiyordu, ve biz bu iskelette bulduk. Bu kemiğin analizini yaptığımızda, çok şempanzemsi göründüğü açıktı. Yani eğer 3.3 milyon yıl öncesinde olsaydınız, bu kızı annesi için ağlıyorken duyduğunuzda sesini bir insan sesinden çok bir şempanzeninkine benzetirdiniz. Belki merak ediyorsunuz, "Yani, siz bu maymun özelliği, insan özelliği, maymun özelliğini gördünüz. Bu bize ne söylüyor?" Biliyor musunuz, bu bizim için çok heyecan verici, çünkü birşeylerin yavaşça ve adım adım gelişerek değitiğini bize kanıtlıyor, ve evrimin hala süremekte olduğunu.
Bu fosilin önemini özetleyecek olursak, şunu söyleyebiliriz. Şu ana kadar, atalarımız hakkında sahip olduğumuz bilgi öncelikli olarak yetişkin bireylerden geldi çünkü fossiller, yani bebek fosilleri, kayıptı. Onlar iyi korunmadılar, bildiğiniz gibi. Atalarımız hakkında sahip olduğumuz nasıl göründükleri, nasıl davrandıklarıyla ilgili bilgi, bir çeşit yetişkinlere eğilimlenmiş durumdaydı. Mars'tan gelen birini hayal edin ve işi bizim gezegenimiz Dünya'yı meşgul eden insan tipi üzerine rapor vermek olsun, ve siz tüm bebekleri, tüm çocukları saklayın, ve o geri dönsün ve rapor versin. Raporunun ne kadar taraflı olabileceğini hayal edebiliyor musunuz? İşte bu, bir çeşit bizim bu zamana kadar bu fosil çocuğun yokluğunda yaptığımız şeydi, yani bence bu fosil bu problemi düzeltecek.
Bence, sonuçtaki en önemli soru şu ki, biz bunun gibi örneklerden ve geçmişimizden genel olarak ve gerçekten ne öğrendik? Elbette bizi neyin insan yaptığı gibi inanılmaz miktardaki bilimsel bilginin elde edilmesine ek olarak, biliyorsunuz, geçtiğimiz 6 milyon yılda yaşayan -- ve 10'dan fazlası da var-- insan atalarının bir çoğu biz, Homo sapiens'in, bugün sahip olduğu teknoloji ve kültürlülüğe sahip değillerdi. Fakat eğer bu türler, eski türler, zamanda yolculuk yapabilseydi ve bugün bizi görebilseydi, miraslarından çok gurur duyarlardı, çünkü onlar evrendeki en başarılı türün ataları oldular. Ve muhtemelen bu gelecek mirasın farkında değillerdi, ama müthiş yaptılar. Şimdi, soru şu ki, biz Homo sapiens bugün gezegenimizin geleceği hakkında karar verecek pozisyondayız, hatta daha fazlası. Soru şu ki, baş edebilecek miyiz? Ve gerçekten bu öncekilerden, küçük beyinli atalarımızdan, daha iyi olabilecek miyiz?
Afrikanın kronik problemleri, türümüzün bugün karşı karşıya kaldığı en zor sorunlar arasındadır. Onları burda listelemeye gerek yok, ve bu konu hakkında konuşabilecek daha ehil insanlar var. Hala, bana göre iki seçeneğimiz var. Birisi fakir, ağlayan, silah taşıyan, daima diğer insanlara bağlı olan bir Afrika görmeye devam etmek, ya da kendinden emin, barışçıl, bağımsız, ama büyük problemlerinin ve aynı zamanda büyük değerlerinin farkında olan bir Afrika'yı teşvik etmek. Ben ikinci seçenekten yanayım ve eminim ki bir çoğunuz öyle. Ve anahtar, pozitif bir Afrikalı davranışını Afrika boyunca teşvik etmektir.
Bu, biz Afrikalıların ben Etiyopyalıyım bu arada -- başka bir yerden ya da dışarıdan nasıl göründüğü üzerine çok fazla konsantre olduğu içindir. Bence, kendimizi nasıl gördüğümüz üzerine daha pozitif bir şekilde teşvik etmek önemlidir. Bu benim pozitif Afrikalı davranışı olarak adlandırdığım şeydir. Sonuç olarak, şunu söylemek isterim, hadi Afrika'nın ayağa kalkması ve ileri gitmesi için yardım edelim, böylelikle hepimiz bir tür olarak gelecek mirasımızla ilgili gurur duyabiliriz.
Teşekkürler.
(Alkış)