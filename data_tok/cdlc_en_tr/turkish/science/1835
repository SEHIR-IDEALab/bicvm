Yani sorumuz şu, görünmez olan nedir? Aslında düşündüğünüzden daha fazlası. Herşey, hatta her şey ve madde hariç önemi olan herşey de diyebilirim.
Maddeyi görebiliriz. Ama konunun, özün ne olduğunu göremeyiz. Guardian'da yakın zamanda bulduğum bu şifreli cümle gibi; 1965 yılında koca karısı tarafından öldürüldüğünde evliliklerinde bir gerileme yaşandı. (kahkahalar) Yani bir görünmezler dünyası var, değil mi? (kahkahalar)
Yani yıldızları ve gezegenleri görebiliriz. Ama onları ayrı tutanın veya bir araya çekenin ne olduğunu göremeyiz. İnsanlarda olduğu gibi maddenin de sadece kabuğunu görüyoruz. Motor odasının içini göremiyoruz. İnsanları sevimsiz hale getirenin ne olduğunu sorun yaşamadan göremiyoruz. Ve bir şeye ne kadar yakından bakarsak, o şey o kadar kayboluyor. Aslında bir eşyaya gerçekten çok yakından bakarsanız, maddenin temel altyapısına bakarsanız, orada hiç bir şey göremezsiniz. Elektronlar bir çeşit tüy gibi kayboluyorlar, ve geriye sadece enerji kalıyor. Ve enerjiyi de göremezsiniz.
Yani, önemi olan herşey, mühim olan şeyler görünmüyorlar. Diğer bir görünmeyen hafifçe saçma şey de şu hikaye ve siz onu henüz göremiyorsunuz. Şimdi ben bu hikayeyi akıllarınızda görünür hale getireceğim. Hikaye Geoffrey Dickens adında bir milletvekili ile ilgili.
Merhum milletvekili Geoffrey Dickens seçim bölgesinde bir eğlenceye katılmış. Nereye giderse gitsin, uğradığı her tezgahta, tanımlanamaz derecede çirkin bir kadın yüzünde sadakat dolu bir gülümseme ile onu takip ediyormuş. (kahkahalar) Ne kadar denerse denesin kadından kurtulamamış. Birkaç gün sonra bir seçmeninden kendisine ne kadar hayran olduğunu anlatan bir mektup almış, onunla eğlencede karşılaştığını söylüyor ve imzalı fotoğrafını istiyormuş. isminin yanında da parantez içinde, zekice bir tanımlamayla AT YÜZLÜ yazılıymış. (kahkahalar)
Bay Dickens "Bu kadını yanlış değerlendirmişim" diye düşünmüş "Fiziksel iticiliğinin farkında olmasının yanısıra, bunu bir avantaja bile çevirebiliyor. Bir fotoğraf yetmez." Ve dışarıya çıkıp plastik bir çerçeve alıp fotoğrafını içine yerleştirmiş. Fotoğrafın üstüne de süslü bir el yazısıyla, "At yüzlüye, milletvekili Geoffrey Dickens'dan sevgilerle" yazmış. Posta yollandıktan sonra sekreteri ona "Eğlencedeki şu kadının mektubunu aldınız mı? Kim olduğunu anımsayabilmeniz için zarfın üstüne At Yüzlü yazmıştım" demiş. (kahkahalar)
İddiaya girerim ki o an görünmez olmayı dilemiştir, değil mi? (kahkahalar)
Yani görünmezlikle ilgili ilginç şeylerden birisi de göremediğimiz şeyleri aynı zamanda anlayamamamız. Yerçekimi göremediğimiz bir şey, bu nedenle de anlayamıyoruz. Dört temel güç içinde en az anlaşılmış ve en zayıf olanı yerçekimidir. Ve onun ne olduğunu veya niye orada olduğunu aslında bilen yok.
Sir Isaac Newton, gelmiş geçmiş en büyük bilim adamı olarak, Hz. İsa'nın bizzat bu yerçekimi kaldıraçlarının ayarlarını yapmak için dünyaya geldiğini düşünmüştür. Bu sebeple buraya gelmiş olduğunu düşünmüştür. Ve, bu parlak adam, bu konuda hata yapıyor olabilir, bilemiyorum. (kahkahalar)
Bilinç. Sizin hepinizin yüzlerini görüyorum. Birinizin bile ne düşündüğü hakkında tek bir fikrim yok. Bu çok ilginç, değil mi? Birbirimizin aklını okuyamıyor olmamız muhteşem bir şey. Ama birbirimize dokunabiliyoruz, belki yeterince yaklaşsak tadımıza da bakabiliriz. Ama akıllarımızı okuyamıyoruz. Bunu çok şaşırtıcı buluyorum.
Sufi inancına göre ki bu büyük bir Orta Doğu inancıdır, ve bazıları bütün dinlerin rotasını çizdiğini de iddia eder, Sufi üstadlarının hepsinin telepatik olduğu söylenir. Ama telepatiyle yaptıkları ana pratik geri kalan bizlere var olmadığına dair güçlü sinyaller yollamaktır. Bizler de bu yüzden telepatinin olmadığını düşünüyoruz, Sufi üstadları üstümüzde çalışıyorlar.
Biliç ve yapay zeka hakkındaki soruya gelince; Yapay zeka çalışmaları da aynı bilinç çalışmaları gibi bir yere varamadı gitti. Bilincin nasıl çalıştığı hakkında fikrimiz yok. Yapay zeka ile de, yapay zekayı yaratamamakla kalmayıp, henüz yapay aptallığı bile yaratamadılar. (kahkahalar)
Fizik kuralları; görünmez, ebedi, her zaman her yerde var ve çok güçlü. Bu size birini anımsattı mı? İlginç. Ben, tahmin edeceğiniz gibi, materyalist değilim. Maneviyatçıyım. Ve çok kullanışlı yeni bir kelime buldum, ignostik. Tamam mı? Ben bir ignostiğim. Birileri düzgünce bana kelimenin anlamını açıklayana kadar Tanrı'nın var olup olmadığı sorusunda boğulmayı reddediyorum. (kahkahalar)
Göremediğimiz diğer bir şey de insan genomu. Ve bu gittikçe de tuhaflaşıyor. 20 yıl önce genomu alt üst etmeye başladıkları sıralarda, muhtemelen 100 bin gen içerdiğini söylüyorlardı. Genetikçiler bunu anımsayacaktır, ama o zamandan beri her yıl bu sayı aşağıya çekildi. Şimdilerde insan genomunda, yaklaşık olarak, sadece 20 bin gen olduğu düşünülüyor.
Bu olağandışı. Çünkü pirinçte, bunu iyi algılayın, pirinçte bile 38 bin gen olduğu biliniyor. Patates; patateste 48 kromozom var. Bunu biliyor muydunuz? İnsanlardan 2 tane fazla. Gorillerde de aynı durum var. (kahkahalar) Bu şeyleri göremiyorsunuz. Ama çok tuhaflar. (kahkahalar)
Gündüzleri yıldızlar. Bunun her zaman büyüleyici olduğunu düşündüm. Evren kayboluyor. Ne kadar çok ışık varsa, o kadar az görüyorsunuz.
Zaman, kimse zamanı göremiyor. Bunu bilir misiniz ki, modern fizik, modern fizikte korkunç bir ilerleme var ve zamanın aslında var olmadığı düşünülüyor. Çünkü şekillendirmelerde çok zahmetli, gerçekten orada olmaması işleri kolaylaştıracak. Geleceği de, aşikar ki, göremiyorsunuz. Ve geçmişi de hafızanız haricinde göremezsiniz.
Geçmiş hakkında özellikle göremediğiniz ilginç bir nokta var ki, bunu bana geçenlerde oğlum sordu, "Baba, benim iki yaşımdaki halimi hatırlıyor musun?" Ve bende "Evet" dedim. O da bana "Ben niye anımsamıyorum?" dedi.
Bu çok olağanüstü değil mi? İki üç yaşlarından önceki halinizi ve neler olduğunu anımsayamıyorsunuz. Bu psikanalistler için çok iyi bir haber, böyle olmasa bir işleri kalmazdı. Çünkü aslında her halt o dönemde olup bitiyor, (kahkahalar) ve sizin kim olduğunuzu belirliyor.
Üstünde asılı durduğunuz şebekeyi de göremiyorsunuz. Bu çok etkileyici. Muhtemelen bazılarınız bilecektir, hücreleriniz sürekli yenileniyor. Cildinizde ve benzeri şeylerde bunu görebilirsiniz. Deriniz pul pul ayrılıyor, saçlarınız, tırnaklarınız uzuyor, bu tarz şeyler. Ama vücudunuzdaki her hücre bir noktada yenileniyor. Tat alma tomurcukları her 10 günde bir vs vs... Karaciğer ve iç organlarınki az daha uzun zaman alıyor, omurganızsa yıllar. Ama yedi yılın sonunda, vücudunuzdaki tek bir hücre bile yedi yıl önceki hücre olarak kalmıyor. O zaman soru şu, Biz de kimiz? Biz neyiz? Üstünde asılı durduğumuz bu şey de nedir? gerçekte biz olan şey ne?
Tamam. Atomlar, onları göremiyoruz. Kimse de göremeyecek. Işığın dalgaboyundan da küçükler. Gaz, onu da göremezsiniz. İlginç. Birileri yakın zamanda 1600'den bahsetti. Gaz 1600 yılında tanımlanmış. Van Helmont isimli Hollandalı bir kimyager tarafından. Bilinen bir yetişkin tarafından uydurulmuş en başarılı kelimenin gaz olduğu söyleniyor. Oldukça iyi. Blass diye bir kelime daha uydurmuş, astral ışınım anlamına geliyor. Maalesef tutulmamış. (kahkahalar) Ama Aferin ona. (kahkahalar)
O kadar çok şey var ki-- Işık. Işığı göremezsiniz. Karanlık olduğunda, bir vakumda, birisi gözlerinizin üstünden ileriye doğru bir ışık ışını tutarsa, onu görmeyeceksiniz. Az çok teknik, bazı fizikçiler buna katılmayacaktır. Ama ışık ışınını göremiyor olmanız çok tuhaf, sadece size çarpanı görebiliyorsunuz. Bunu olağanüstü buluyorum, yani ışığı göremiyor olmamızı, veya karanlığı göremiyor olmamızı.
Elektrik, onu da göremezsiniz. Sakın insanların size elektriği anladıklarını söylemelerine izin vermeyin. Anlamıyorlar. Kimse ne olduğunu bilmiyor. (kahkaha) Muhtemelen ışığı açtığınızda da elektronların bir elektrik telinden aşağıya doğru ışık hızında sürekli bir şekilde hareket ettiğini düşünüyorsunuz. Etmiyorlar. Elektronların telden aşağıya doğru saçılan bal hızında homurdanarak indiği söyleniyor. (kahkahalar)
Galaksiler, 100 milyarı birden, kainatta oldukları tahmin ediliyor. 100 milyar. Kaçını görüyoruz? Beş. Beş, çıplak gözle 100 milyar galasiden beş tanesi. Ve çok keskin bir görüşünüz yoksa bunlardan bir tanesini görmeniz oldukça zor.
Radyo dalgaları. Buda ayrı bir şey. Heinrich Hertz, 1887'de radyo dalgalarını keşfettiğinde, ışıdıkları için onlara radyo dalgaları adını vermişti. Ve birisini ona "İyi de, bunun ne anlamı var ki, Heinrich?" diye sordu. Bulduğun bu radyo dalgalarının anlamı ne ki? O da cevap verdi "Valla hiç bir fikrim yok. Ama günün birinde birileri işe yaracakları bir yer bulur sanıyorum" Ve yaptıkları da bu oldu, Radyo. icat edilen buydu.
Herneyse, yani, göremediğimiz en büyük şeyler, hep bilmediğimiz şeyler. Ne kadar az şeyi biliyoruz ve bu çok şaşırtıcı. Thomas Edison, bir defasında "Hiç bir şeyin milyonda birinin, yüzde biri kadar bile bilgiye sahip değiliz" demiş.
Ve bende şu sonuca vardım, çünkü siz öbür soruyu sordunuz "Göremediğin diğer şey nedir?" Nokta, çoğumuz gibi. Bunun amacı(point) ne? (kahkahalar) (alkışlar) Bir noktayı göremezsiniz. Tanım olarak zaten boyutsuzdur, bir elektron gibi yani, yeterince tuhaftır.
Ama, bunları iki soruya indirgediğim NOKTA, gerçekten de sormaya değer soruların bunlar olduğu. "Neden buradayız?" ve "Burada olduğumuz sürede bununla ilgili ne yapmalıyız?" Ve yardım etmek için de sizi iki büyük filozoftan iki alıntı ile başbaşa bırakacağım, bunlar 20. YY'ın belki de en büyük felsefe düşünürlerinden. Birisi matematikçi ve mühendis, diğeri de bir şair.
Birincisi Ludvig Vitgenštajn, şöyle demiş; "Neden burada olduğumuzu bilmiyorum. Ama kendimizi eğlendirmek için olmadığına eminim" (kahkahalar) Neşeli piçin tekiymiş, değil mi? (kahkahalar)
İkinci ve sonuncusu da W.H. Auden, en gözde şairlerimdendir, şöyle demiş; "Burada dünyada başkalarına yardım etmek için varız. Başkalarının neden burada olduğu konusunda ise hiç bir fikrim yok." (kahkahalar) Alkışlar