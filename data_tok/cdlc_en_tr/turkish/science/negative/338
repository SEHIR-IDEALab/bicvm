2006	ilkbaharındaki	o	günü	asla	unutmayacağım	.	Johns	Hopkins	Hastanesi'nde	cerrahi	uzmanıydım	ve	acil	çağrılarını	alıyordum	.	Bir	gece	saat	2'de	,	acil	servisten	ayağında	diabetik	yara	olan	bir	kadını	görmek	üzere	çağırıldım	.	Perdeyi	açtığım	anda	aldığım	o	çürümüş	et	kokusunu	halen	hatırlayabiliyorum	.	Oradaki	herkes	kadının	çok	hasta	olduğu	ve	hastanede	olmaya	ihtiyaç	duyduğu	konusunda	hemfikirdi	.	Fakat	asıl	soru	bu	değildi	.	Bana	yöneltilen	asıl	soru	başkaydı	;	amputasyon	gerekiyor	muydu	?	Şimdi	,	o	geceyi	tekrar	düşününce	,	ondan	3	gün	önce	acil	servise	bel	ağrısı	şikayetiyle	gelen	ve	sonra	ileri	evre	pankreas	kanseri	olduğu	öğrenilen	27	yaşında	,	yeni	evli	birine	yaklaşırken	gösterdiğim	empati	ve	şefkatin	aynısını	o	kadına	da	gösterdiğime	inandığım	için	son	derece	memnunum	.	Onun	durumunda	,	hayatını	kurtarmak	için	yapabileceğim	bir	şey	olmadığını	biliyordum	,	kanser	çok	ilerlemişti	.	Ancak	daha	rahat	ve	huzurlu	olduğundan	emin	olmak	için	mümkün	olan	her	şeyi	yapacağımdan	şüphem	yoktu	.	Ona	sıcak	bir	battaniye	ve	bir	bardak	kahve	götürdüm	.	Biraz	da	ailesi	için	aldım	.	Fakat	daha	önemlisi	,	onu	hiç	yargılamadım	,	çünkü	o	duruma	gelmek	için	hiç	bir	şey	yapmamıştı	.	Peki	niçin	,	sadece	birkaç	gece	sonra	,	aynı	acil	serviste	dururken	ve	diabet	olan	hastamın	gerçekten	bir	amputasyona	ihtiyacı	olduğuna	karar	vermişken	,	niçin	onu	hor	görmüştüm	?	Bakın	,	önceki	gece	gelen	kadından	farklı	olarak	,	bu	kadının	tip	2	diabeti	vardı	.	Şişmandı	.	Tabi	hepimiz	biliyoruz	ki	,	bunun	sebebi	fazla	yemek	ve	egzersiz	yapmamak	,	değil	mi	?	Yani	,	ne	kadar	zor	olabilir	ki	?	Yatağında	yatarken	ona	bakıp	düşündüm	;	'sadece	biraz	daha	özen	göstermeyi	deneseydin	,	şu	an	bu	durumda	,	hiç	tanımadığın	bir	doktorla	,	ayağının	kesilmesi	hakkında	konuşuyor	olmazdın	.	'	Onu	yargılarken	niçin	kendimi	haklı	görüyordum	?	Bunun	sebebini	bilmediğimi	söylemek	isterdim	.	Fakat	,	aslında	biliyorum	.	Gençliğimin	kibiriyle	her	şeyi	bildiğimi	düşünüyordum	.	O	çok	fazla	yemişti	.	Şanssızdı	.	Diabet	hastası	oldu	.	Konu	kapandı	.	Ancak	şu	işe	bakın	ki	,	aynı	zamanda	kanser	araştırması	yapıyordum	,	daha	açıkçası	melanom	için	bağışıklık	temelli	tedavi	ile	ilgili	;	ve	hayatımın	o	kısmında	tüm	varsayımların	doğruluğunu	tartışmak	için	her	şeyi	sorgulamam	ve	mümkün	olan	en	yüksek	bilimsel	standartlara	göre	davranmam	gerektiği	öğretiliyordu	.	Fakat	konu	diabet	gibi	bir	hastalık	olunca	,	ki	Amerikalılar	için	melanomdan	8	kat	daha	sık	bir	ölüm	sebebi	,	daha	önce	genelgeçer	bilgileri	hiç	sorgulamamıştım	.	Aslında	sadece	olaylardaki	patolojik	sıralanışın	bilim	olduğunu	sanmıştım	.	3	yıl	sonra	ne	kadar	yanlış	olduğumu	farkettim	.	Fakat	bu	sefer	,	hasta	olan	bendim	.	Her	gün	3-4	saat	egzersiz	yapmama	ve	besin	piramidine	harfi	harfine	sadık	kalmama	rağmen	,	çok	kilo	aldım	ve	metabolik	sendrom	denilen	bir	hastalık	gelişti	.	Bu	bazılarınıza	tanıdık	gelebilir	.	Vücudumda	insülin	direnci	oluştu	.	İnsülini	,	yediğimiz	yemeklerin	yakılacağına	veya	depolanacağına	dair	kontrolü	elinde	tutan	bir	şef	hormon	olarak	düşünebilirsiniz	.	Buna	kabaca	yakıtı	paylaştırma	diyebiliriz	.	Yeterli	insülini	üretememek	yaşamla	bağdaşmaz	.	İnsülin	direnci	ise	,	adından	anlaşılacağı	gibi	,	insülinin	görevini	yapması	esnasında	hücrelerin	bu	etkiye	karşı	direnç	göstermesidir	.	Bir	kez	insülin	direnci	gelişirse	,	pankreas	bezinizin	buna	ayak	uydurup	yeteri	kadar	insülin	üretememesi	ile	karakterize	diabet	hastalığına	doğru	ilerliyorsunuzdur	.	O	zaman	kan	şekeri	seviyeniz	yükselmeye	başlar	ve	birçok	patolojik	olay	serisi	bir	anlamda	kontrolden	çıkarak	kalp	hastalığı	,	kanser	,	hatta	Alzheimer	hastalığına	ve	birkaç	yıl	önceki	kadında	olduğu	gibi	amputasyonlara	yol	açabilir	.	Bu	korkuyla	,	gayet	radikal	bir	şekilde	dietimi	;	bir	şeyler	ekleyip	çıkararak	birçoğunuzun	kesinlikle	çok	şaşıracağı	bir	şekilde	değiştirdim	.	Bunu	yaptım	ve	hem	de	daha	az	egzersizle	yaklaşık	18	kilogram	verdim	.	Gördüğünüz	gibi	,	sanırım	artık	fazla	kilolu	değilim	.	Daha	önemlisi	,	insülin	direncim	yok	.	Fakat	en	önemlisi	,	hiç	aklımdan	çıkmayan	şu	3	can	alıcı	soru	ile	baş	başa	kalmıştım	:	Eğer	sözde	her	şeyi	doğru	yapıyorduysam	,	bu	nasıl	benim	başıma	gelmişti	?	Eğer	beslenme	hakkındaki	genelgeçer	bilgiler	benim	üzerimde	yanıldıysa	,	başka	biri	için	de	yanılabilir	miydi	?	Bu	soruların	altını	çizerek	,	obezite	ile	insülin	direnci	arasındaki	gerçek	ilişkiyi	anlamak	için	neredeyse	manyakça	bir	saplantıya	girmiştim	.	Şu	an	,	birçok	araştırmacı	obezitenin	insülin	direncine	sebep	olduğuna	inanıyor	.	Mantık	olarak	,	insülin	direncini	tedavi	etmek	istiyorsanız	,	hastaların	kilo	vermesini	sağlamalısınız	,	değil	mi	?	Obeziteyi	tedavi	edersiniz	.	Peki	ya	aslında	tam	tersi	doğruysa	?	Ya	obezite	insülin	direncine	hiç	sebep	olmuyorsa	?	Gerçekte	,	ya	çok	daha	derindeki	bir	sorunun	belirtisi	ve	buz	dağının	görünen	kısmıysa	?	Kulağa	çok	çılgınca	geldiğinin	farkındayım	,	çünkü	hakikaten	bir	obezite	salgınının	ortasındayız	,	fakat	bitirmemi	bekleyin	.	Ya	obezite	,	hücre	içinde	süregelen	çok	daha	tehditkar	bir	problemle	baş	etme	mekanizması	ise	?	Obezitenin	iyi	huylu	olduğunu	ileri	sürmüyorum	,	söylemek	istediğim	,	iki	tane	metabolik	sorundan	daha	iyi	olan	olabileceği	.	İnsülin	direncini	yakıt	paylaşımındaki	azalmış	kapasitemiz	olarak	düşünün	;	ki	,	bu	az	önce	de	anlatmaya	çalıştığım	gibi	aldığımız	kalorilerin	bazısını	uygunca	yakıp	bazısını	yine	uygunca	depolayan	bir	paylaşım	.	İnsülin	direnci	geliştiğinde	,	organizmadaki	bu	denge	bozuluyor	.	Yani	şimdi	,	insülin	bir	hücreye	;	'Daha	fazla	enerji	yakmanı	istiyorum	.	'derse	ve	bu	miktar	hücrenin	güvenli	gördüğünden	fazla	ise	,	hücre	doğrusu	;	'Hayır	,	teşekkürler	.	Bu	enerjiyi	depolasam	daha	iyi	olur	.	'	der	.	Yağ	hücreleri	,	diğer	hücrelerde	bulunan	birçok	biyokimyasal	mekanizmadan	yoksun	olduğu	için	,	muhtemelen	depolanmak	için	en	doğru	yerdir	.	Yani	birçoğumuz	,	yani	75	milyon	Amerikalı	için	,	insülin	direncine	makul	yanıt	,	aslında	yağ	olarak	depolanma	olabilir	,	yani	tersi	olan	şişmanlamaya	yanıt	olarak	insülin	direnci	geliştirmek	değil	.	Bu	gerçekten	kabaca	bir	yaklaşım	,	fakat	altında	yatan	anlam	derin	olabilir	.	Şu	benzetime	bir	bakın	:	Sehpaya	yanlışlıkla	çarptığınızda	bacağınızda	oluşan	bir	morluğu	düşünün	.	Tabi	,	o	morluk	çok	ağrır	ve	siz	de	o	renk	değişimini	hiç	sevmezsiniz	,	fakat	hepimiz	biliyoruz	ki	morluk	başlı	başına	bir	problem	değildir	.	Aslında	,	tam	tersidir	.	O	,	travmaya	karşı	sağlıklı	bir	yanıttır	;	tüm	bağışıklık	hücreleri	hasarlı	bölgeye	hücum	eder	ve	hücresel	birikintileri	sınırlayıp	enfeksiyonun	vücutta	başka	bir	yere	yayılımını	engeller	.	Şimdi	,	morlukların	asıl	sorun	olduğunu	düşündüğümüzü	ve	morlukları	tedavi	etmek	üzere	muazzam	bir	tıbbi	düzen	ve	protokol	geliştirdiğimizi	hayal	edin	:	gizleyici	kremler	,	ağrı	kesiciler	,	ve	saire	;	fakat	tüm	bu	sırada	insanların	halen	bacaklarını	sehpalara	vurduğu	gerçeğinin	göz	ardı	edildiğini	hatırlayın	.	İnsanlara	salonda	yürürken	dikkatli	olmalarını	söyleyerek	sonuçtan	ziyade	asıl	sebebi	ortadan	kaldırmayı	deneseydik	ne	kadar	daha	iyi	bir	iş	yapmış	olurduk	?	Sebebi	ve	sonucu	doğru	tayin	etmek	dünyadaki	tüm	farklılıkları	yaratan	şeydir	.	Yanlış	belirlemekse	,	ilaç	endüstrisini	ve	ortaklarını	yine	de	kalkındırsa	da	bacakları	morarmış	insanları	iyileştirmez	.	Sebep	ve	sonuç	.	Yani	ortaya	koymaya	çalıştığım	,	belki	obezite	ve	insülin	direnci	hakkındaki	sebep	ve	sonucu	yanlış	belirledik	.	Belki	de	kendimize	sormalıyız	;	insülin	direncinin	kilo	alımına	ve	obezite	ile	ilişkili	hastalıklara	en	azından	çoğu	kişide	yol	açma	ihtimali	olabilir	mi	?	Ya	obezite	;	altta	yatan	,	hakkında	asıl	düşünmemiz	gereken	çok	daha	tehditkar	ve	yaygın	bir	probleme	karşı	sadece	metabolik	bir	yanıtsa	?	Şimdi	bazı	gerçeklere	bakalım	.	Biliyoruz	ki	,	Birleşik	Devletler'deki	30	milyon	obez	Amerikalı'nın	insülin	direnci	yok	;	ve	bu	insanların	herhangi	bir	hastalığa	yakalanma	riskleri	zayıf	ve	sağlıklı	olanlardan	daha	fazla	değil	.	Diğer	yandan	,	Birleşik	Devletler'deki	6	milyon	zayıf	insanda	insülin	direnci	var	ve	bu	insanların	biraz	önce	bahsettiğim	metabolik	hastalıklara	yakalanma	ihtimali	,	insülin	direnci	olmayan	obez	insanlarınkinden	daha	bile	fazla	.	Şu	an	sebebini	bilmiyorum	,	ama	bunun	sebebi	,	onların	vücüdunda	,	hücrelerin	fazla	enerji	ile	ne	yapacağını	henüz	keşfetmemiş	olması	olabilir	.	Yani	,	obez	olup	insülin	direnciniz	yoksa	veya	zayıf	olup	insülin	direnciniz	varsa	,	bu	obezitenin	bu	süreçte	sadece	bir	aracı	olduğunu	ortaya	koyar	.	Ya	eğer	yanlış	düşmana	karşı	savaşıyorsak	,	insülin	direncinden	ziyade	obezite	ile	savaşıyorsak	?	Hatta	daha	kötüsü	,	ya	obeziteyi	suçlayarak	kurbanları	suçluyorsak	?	Ya	obezite	hakkındaki	bazı	temel	fikirlerimiz	yanlışsa	?	Kişisel	olarak	,	artık	bu	kibirin	ağırlığını	kaldıramıyorum	,	hatta	kesinliğin	ağırlığını	hiç	kaldıramıyorum	.	Bunun	merkezinde	ne	olabileceğine	dair	kendi	fikirlerim	var	,	fakat	diğer	her	fikre	açığım	.	Şimdi	,	benim	hipotezim	,	herkes	bana	sorduğu	için	budur	.	Bir	hücrenin	,	insüline	direnç	geliştirirken	kendini	hangi	şeyden	korumaya	çalıştığını	kendinize	sorarsanız	,	cevap	muhtemelen	fazla	yemek	olmayacaktır	.	Daha	büyük	olasılıkla	fazla	glukoz	,	kan	şekeri	olacaktır	.	Şu	an	,	işlenmiş	tahıl	ve	nişastanın	kısa	vadede	kan	şekerini	yükselttiğini	biliyoruz	ve	hatta	şekerin	direkt	olarak	insülin	direncine	yol	açabildiğine	inanmak	için	sebep	var	.	Bu	fizyolojik	süreçleri	yürürlüğe	koyarsanız	,	obezite	ve	diabetin	bu	kadar	yaygınlaşmasına	işlenmiş	tahıl	,	şeker	ve	nişastadan	zengin	beslenmemizin	,	insülin	direnci	üzerinden	yol	açmış	olabileceğini	varsayabilirim	;	ve	gördüğünüz	gibi	sadece	fazla	yiyip	az	egzersiz	yapmak	üzerinden	değil	.	Birkaç	yıl	önce	18	kilo	kaybederken	,	kişisel	tecrübeme	dayanarak	şüphesizce	bir	önyargımın	olduğunu	ortaya	koyan	o	şeyleri	kısıtlamıştım	.	Ancak	bu	önyargımın	yanlış	olduğu	anlamına	gelmiyor	ve	en	önemlisi	,	bunların	hepsi	bilimsel	olarak	test	edilebiliyor	.	Fakat	ilk	adım	;	obezite	,	diabet	ve	insülin	direnci	hakkındaki	güncel	inançlarımızın	yanlış	olabileceğini	kabul	etmek	ve	dolayısıyla	test	edilmeleri	gerekmektedir	.	Tüm	kariyerimi	bunu	üzerine	koymuş	durumdayım	.	Bugün	,	tüm	zamanımı	bu	sorun	üzerine	çalışmaya	adadım	ve	bilimin	beni	götürdüğü	kadar	ileri	gideceğim	.	Bundan	sonra	yapamayacağım	ve	yapmayacağım	şeyin	cevabı	bilmediğimde	biliyormuş	gibi	yapmak	olduğuna	karar	verdim	.	Bilmediğim	şeyler	tarafından	yeterince	gururum	kırıldı	.	Geçtiğimiz	yıl	boyunca	,	bu	sorun	üzerine	obezite	ve	diabet	araştırmacıları	arasında	ülkedeki	en	müthiş	ekiple	çalıştığım	için	çok	şanslıydım	ve	işin	en	iyi	tarafı	,	tıpkı	Abraham	Lincoln	gibi	biz	de	kendi	etrafımıza	rakip	ekipler	koyduk	.	En	iyi	ve	en	zekilerden	oluşan	ve	hepsi	bu	hastalığın	merkezi	hakkında	farklı	hipotezleri	olan	bilimsel	rakiplerden	bir	takım	görevlendirdik	.	Bazıları	sorunun	fazla	kalori	tüketimi	olduğunu	düşünüyordu	.	Bazıları	dietteki	fazla	yağ	olduğunu	.	Diğerleri	de	fazla	işlenmiş	tahıl	ve	nişasta	olduğunu	.	Fakat	,	gayet	şüpheci	ve	fazlaca	yetenekli	olan	çoklu	disiplinli	bu	ekip	iki	konuda	hemfikirdi	.	Birincisi	,	bu	problem	;	cevabı	bildiğimizi	düşündüğümüzden	dolayı	göz	ardı	etmeye	devam	etmek	için	fazla	önemli	.	İkincisi	,	eğer	yanılmaya	niyetliysek	,	bilimin	sunduğu	en	iyi	deneylerle	geleneksel	bilimin	doğruluğunu	tartışmaya	hazırsak	,	bu	sorunu	çözebiliriz	.	Biliyorum	,	şu	an	bir	cevap	istemek	çok	cazip	,	birtakım	aktivite	veya	prosedür	,	bazı	diet	reçeteleri	--	şunu	ye	,	bunu	yeme	--	gibi	,	ama	eğer	doğru	sonuca	ulaşmak	istiyorsak	o	reçeteyi	yazmadan	önce	çok	daha	titiz	bir	bilimsel	tavırda	olmalıyız	.	Kısaca	,	bu	sorunu	çözmek	için	,	araştırma	programımız	3	adet	üst	konu	veya	sorun	üzerine	odaklanmış	durumda	.	Birincisi	,	'Tükettiğimiz	farklı	besinler	metabolizmamızı	,	hormon	ve	enzimlerimizi	nasıl	ve	hangi	özel	mekanizmalar	aracılığıyla	etkiliyor	?	'	İkincisi	,	bu	bilgiler	ışığında	,	'İnsanlar	dietlerinde	uygulaması	güvenli	ve	pratik	bir	yolla	gerekli	değişiklikler	yapabilir	mi	?	'	Son	olarak	,	'İnsanların	dietlerinde	yapabilecekleri	güvenli	ve	pratik	değişiklikleri	tanımladığımız	zaman	onların	davranışlarını	,	uç	örnek	olmaktan	ziyade	varsayılan	hale	nasıl	getirebiliriz	?	Ne	yapacağınızı	biliyor	olmanız	her	zaman	onu	başaracağınız	anlamına	gelmez	.	Bazen	işleri	kolaylaştırmak	için	insanların	etrafına	bazı	ipuçları	koymalıyız	ve	ister	inanın	ister	inanmayın	,	bu	bilimsel	olarak	araştırılabilir	.	Bu	yolculuğun	nasıl	sonlanacağını	bilmiyorum	,	ama	en	azından	bana	çok	açık	görünüyor	ki	;	Fazla	kilolu	ve	diabetik	hastaları	suçlamaya	devam	edemeyiz	,	benim	yaptığım	gibi	.	Onların	çoğu	doğru	olanı	yapmaya	çalışıyor	,	fakat	neyin	doğru	olduğunu	bilmek	zorundalar	ve	o	şey	de	işliyor	olmak	zorunda	.	Hastaların	fazla	kilolarından	kurtulup	kendi	insülin	dirençlerini	tedavi	edebilir	olduğu	günün	hayalini	kuruyorum	.	Çünkü	sağlık	çalışanları	olarak	biz	zihinsel	yüklerimizden	kurtulduk	ve	asıl	amacımıza	doğru	gitmek	için	yeni	fikirlere	karşı	olan	direncimizi	kırdık	:	açık	zihinler	,	işe	yaramadıkları	anda	geçmişin	fikirlerini	çöpe	atma	cesareti	ve	bilimsel	gerçeğin	asla	bir	son	olmadığını	;	sürekli	değişim	gösterdiğini	anlama	.	Bu	yola	sadık	kalmak	,	hastalarımız	ve	bilim	için	daha	iyi	olacaktır	.	Eğer	obezite	metabolik	hastalık	için	bir	aracıdan	başka	bir	şey	değilse	,	ona	sahip	olanları	cezalandırmak	bizi	iyi	mi	yapar	?	Bazen	7	yıl	önce	acil	serviste	yaşadığım	o	geceyi	düşünüyorum	.	Keşke	o	kadınla	tekrar	konuşabilseydim	.	Ona	ne	kadar	üzgün	olduğumu	anlatmak	isterdim	.	Ona	;	''bir	doktor	olarak	elimden	gelen	en	iyi	tıbbi	yardımı	verdim	,	fakat	bir	insan	olarak	sizi	hayal	kırıklığına	uğrattım	.	''	derdim	.	''Benim	yargıma	ve	hor	görmeme	ihtiyacınız	yoktu	.	Benim	empati	ve	merhametime	ihtiyacınız	vardı	,	ve	her	şeyden	önemlisi	,	sizin	duygularınızı	da	düşünen	bir	doktora	ihtiyacınız	vardı	.	''	''Belki	siz	sistemi	hayal	kırıklığına	uğratmadınız	,	belki	de	benim	bir	parçası	olduğum	sistem	sizi	hayal	kırıklığına	uğrattı	.	Eğer	şu	an	bunu	izliyorsanız	,	umarım	beni	affedersiniz	.	''	(	alkışlar	)