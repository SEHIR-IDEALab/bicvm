Sanıyorum yakalandığımda ikinci sınıftaydım Michelangelo'nun çıplaklarından birisinin göğüslerini çiziyordum. Derhal okul müdürünün odasına yollandım, Ve sevimli bir rahibe olan müdürüm, kitabıma iğrenerek baktı, sayfalar arasında gezindi, çıplakların tümünü gördü-- Bilirsiniz, annem çıplak kadınlar çizerdi, bende onu kopyalıyordum-- rahibe yüzüme bir tokat attı ve şöyle dedi; "Kutsal İsa, bu çocuk çoktan başlamış."
Ne konuştuğuna dair bir fikrim yoktu, ama bir daha asla çizmemem konusunda yeteri kadar ikna etti, dokuzuncu sınıftaki o çok sıkıcı derse şükürler olsun. Öğretmenlerimi karikatürize etmeye başladım. Ve, bilirsiniz, bayağı popüler oldum. Spor yapmam. Sporda berbatım. Evde öyle imrenilecek çok zımbırtım da yoktu. Sınıfta en başarılılar arasında değilim. Yani çizgi resimler bana bir kişilik kazandırdı. Popüleritem arttı ama yakalanmaktan korkuyordum. Bende tüm çizdiğim öğretmenlerimden bir kolaj hazırladım, okul müdürümü biraz kaliteli hale getirdim, en üste onu yerleştirdim ve bunu ona hediye ettim. Diğer öğretmenlere çok güldü ve ilan panosuna astı. kahkahalar Bu onun bir parçası. Bende okulun kahramanı oldum. Tüm üst sınıflar beni tanıdı. çok özel hissettim.
Size biraz ailemden bahsetmeliyim. Bu annem. Onun herşeyini seviyorum. Çizmeyi bana öğreten odur, ama asıl önemlisi bana sevmeyi öğretti. Biraz hippidir. Bana "Sakın söyleme" dedi ama yine de söylüyorum. Ailemin geri kalanı sıkıcı akademisyenlerdir. Klasik büyükelçilik arabamıza sarmaşık lig çıkartması toplamakla meşguller. Babam biraz farklıdır. Yaşama holistik bakış açısıyla yaklaşır, ve bilirsiniz, bize ne zaman ders verecek olsa, "Bu kitaplardan nefret ediyorum, hepsi endüstri devrimi tarafından gaspedilmiş.." der.
Babam hala bu dünya görüşündeyken, 16 yaşındaydım, kentteki en iyi avukatı yanıma aldım, yani büyük kardeşim Kartnik'i, babamı karşıma oturttum, "Baba," dedim, "Bugünden sonra disiplinli olmaya meraklı olmaya, hergün yeni birşey öğrenmeye, çok ama çok çalışkan olmaya, ve duygusal veya ekonomik anlamda hiçbir şekilde sana bağımlı yaşamamaya karar verdim" dedim. Ve babam çok etkilendi. Gözleri doldu, bana sarılmaya hazırdı. Ona "O düşünceni aklında tut." dedim. Ve ekledim "O zaman okulu bırakabilir miyim?"
Uzun lafın kısası, Bir karikatürist olarak kariyer yapmak için okuldan ayrıldım. Yaklaşık 30.000 karikatür yapmışımdır. Yaşgünleri, düğünler, boşanmalar, hizmetimi kullanmak isteyen herkes için herşey. Ama en önemlisi, gezdiğim sıralarda, çocuklara karikatür çizmeyi öğrettim, karşılık olarak da nasıl spontan, deli, çılgın ve eğlenceli olunacağını öğrendim. Onlara ders vermeye başladığımda, bunu profosyonel yapayım diyordum. 18 yaşında kendi okulumu kurdum. Lakin 18 yaşında kendi okulunu kurmak arkanızda büyük bir patron veya bir destekçiniz yoksa oldukça zor.
Bende India Times gazetesinin sayfalarını gezmeye başladım Hindistan Başbakanının Bangalore'yi, oturduğum şehri ziyaret ettiğini gördüm. Bilirsiniz, buradaki her karikatürist Bush'u tanıyor ve Bush ile bir araya gelmeleri de inanılmaz komik bir olay oluyor çünkü onun yüzü bir karikatürist'in şekerlemesidir. Bende Başbakanımla tanışmak zorundaydım. Onun helikopterinin inmek üzere olduğu alana gittim. Sıralar dolusu güvenlik görevlisi vardı. İlk iki sıradaki güvenlikleri etkim altında bırakarak yolumu açtım, ama sonra tıkandım. Üçüncüde yolum tıkandı. Ve şansıma şöyle bir şey oldu; Daha önce verdiği partinin karikatürlerini yaptığım bir nükleer bilimciyi orada gördüm. Ona koşup "Nasılsınız?" dedim. "Burada ne yapıyorsun Raghava?" diye sordu. "Buraya başbakanla tanışmaya geldim." dedim. "Ya. Bende öyle." dedi. Arabasına atladım ve geri kalan güvenlik sıralarının arasından geçip gittik. Alkışlar. Teşekkürler. Onu oturtup karikatürünü yaptım, ve o zamandan sonra da yüzlerce ünlünün karikatürünü yaptım.
Bu çok sevdiklerimden. Salman Rushdie çok kızdı sanıyorum çünkü New York haritasını gördüğünüz gibi değiştirmiştim. kahkahalar. Herneyse, Bir sonraki slide'da size-- kahkahalar Şunu kapatsam olur mu? Size göstereceğim bir sonraki slide, biraz daha ciddi. Bunu sunumuma ekleyip eklememekte tereddüt ettim çünkü bu karikatür 9/11'den kısa bir süre sonra yayınlandı. Bana göre oldukça naif bir gözlemdi ama bir felaketle sonuçlandı. O akşam yüzlerce nefret emaili aldım, Yüzlerce kişi bana bunu görmeden bir gün daha yaşayabileceklerini anlatıyorlardı. Ayrıca organizasyondan ayrılmam istendi, Amerika'daki bu karikatür organizasyonu bana göre hayatımın anlamıydı. İşte o zaman karikatürlerin ne kadar güçlü olduğunu anladım. Sanat sorumluluk yüklüyor.
Neyse, bende bir mola vermem gerektiğine karar verdim. Gazetedeki işimi bıraktım, okulumu kapattım, kalemlerimi, fırçalarımı ve mürekkeplerimi paketledim, seyahate çıkmaya karar verdim. Seyahatteyken, anımsıyorum, karikatürünü yaptığım sırada şu inanılmaz yaşlı adamla tanıştım, ve onun İtalya'dan bir sanatçı olduğu ortaya çıktı. Beni stüdyosuna davet etti. "Gel ve ziyaret et" dedi. Gittiğimde beni çok derinden etkileyen birşey gördüm. Kendisinin ölü ve çıplak bir resmi tavandan aşağıya sarkıyordu. "Aman Allahım. Bu da ne?" dedim. Ona tabloyu sorduğumda, bana "Ah, o şey mi? Ben geceleri ölüyorum. Ve gündüzleri yeniden diriliyorum" dedi. Onun bir kaçık olduğunu düşünsem de birşeyler beni gerçekten derinden etkiledi. Tabloya bayıldım. Tabloya dair çok güzel birşeyler olduğunu düşündüm. Ve kendime "Ben ölüyüm yani yeniden doğmam gerekli" dedim.
Yani bende onun gibi bir ressam olmayı istedim ama nasıl resim yapılır bilmiyordum. Sanat dükkanına gitmeyi denedim. Bilirsiniz, yüzlerce çeşit fırça vardır. Onları unutun, çizmeyi bilseniz dahi kafanızı karıştırırlar. Bende kendi kendime resim yapmayı öğrenmeye karar verdim. Şehrim Bangalore'yi nasıl çizdiğimi gösteren kısa bir klibi size çabucak sunmak istiyorum. müzik Hayattan büyük olmaları gerekliydi Herşey hayattan büyük olmalıydı. Bir sonrakinde daha da büyük. Ve hatta daha da büyük. Resim yaparken dansetmem gerekiyordu. Çok heyecanlanıyordum. Hatta dansçıları bile çizmeye başladım. İşte bu bir Flemenko danscısı, ama bir problem vardı. Dansın formunu bilmiyordum, bende onları takip etmeye başladım, biraz para kazanıp, resimlerimi satıp peşlerinden Fransa veya İspanya'ya onlarla çalışmaya gidiyordum. Bu...., yeni tanınan Flamenko şarkıcısı.
Ama bir sorunum vardı, resimlerim dansetmiyorlardı. onları yaparken içlerine ne kadar enerji yüklesem de, asla dansetmediler. Ve bende--sabah saat ikide böyle deli bir görünüşüm varken arkadaşlarımı çağırıp onların vücutlarını boyadım, sonrada resmimin önünde dansetmelerini sağladım. Ve aniden resimlerim canlandı. Bunu California'da Velocity Sirki ile sahneleyecek kadar da şanslıydım. Bende izleyicilerin arasına sizler gibi oturdum. Çalışmamın canlanmasını seyrettim. Bilirsiniz, normalde yalnız çalışılır, ve bir galeride sunum yapılır, ama burada, eserlerim canlanıyordu, ve başka bazı sanatçılar da benimle çalışıyorlardı.
Bu ortaklaşa çaba öylesine muhteşemdi ki. Gördüğüm her kişi ve tanıştığım herkesle işbirliği yapmaya karar verdim. Moda işine girdim. Bu Londra'da yaptığımız bir defile. Ama en iyi işbirliği, elbette, çocuklarla yapılıyor. Onlar çok acımasızca dürüstler, ama enerji dolu ve eğlenceliler de. Bu eserim, Robin Hood Vakfı için dizayn ettiğim bir kütüphane. Ve Bronx'da bu çocuklarla çalışarak zaman geçirdiğimi söylemeliyim. Ve onlarla çalışmamın karşılığında bana nasıl havalı olacağımı öğrettiler. Başarılı olduğumu sanmıyorum ama onlar öğrettiler. Bana "Özür dilerim demeyi kes" dediler, "Ben haltım" de. kahkahalar
Tüm bunlar çok güzeldi ama ben gerçek bir ressam gibi resim yapmak istiyordum. Amerika'da eğitim çok pahalı. Hindistan'da sokaktan aşağıya doğru yürürken, bir ilan panosu boyacısı gördüm. Bu adamlar çok büyük resimler çiziyorlar, ve bu resimler çok da güzel gözüküyor. Yakından nasıl yaptıklarını görmek istiyordum. Ve bir gün onlardan biriyle tanışma fırsatı yakaladım, "Bu şekilde nasıl boyuyorsun? Sana kim öğretti?" diye sordum. Oda bana "Çok kolay. sana öğretebilirim, ama şehirden ayrılıyoruz, çünkü afiş ressamlığı artık ölüyor, nesli tükenmiş bir kaç sanatçıyız, bunun yerini artık tamamen dijital baskılar alıyor" dedi. Bende bana nasıl resim yapıldığını öğretirlerse, onlara destek vereceğimi söyledim ve bir şirket kurdum. Ve o zamandan beri, heryeri boyayıp duruyorum. Bu dairemden, eşim için yaptığım bir resim. Bu başka bir resim. Aslında herşeyin üstünü boyamaya başlayıp, onları kentte sağa sola yolladım.
Karımdan bahsettiğime göre, en önemli işbirliğim onunla olmuştur, Netra'yla. Netra ve ben o 18 yaşındayken tanıştık. Ben o zamanlar 19.5 olmalıyım, ilk görüşte aşktı. Ben Hindistan'da yaşıyordum, o Amerika'da. Her iki ayda bir ziyaretime gelirdi, ve bende, erkek olan benim, "ben erkeğim ve karşılık vermeliyim" dedim. Yedi okyanusu geçmeli ve seni görmeye gelmeliyim. Bunu iki defa yaptım ve iflas ettim. Ona "Nets, ne yapmalıyım?" diye sordum. Bana "Neden resimlerinden bazılarını bana yollamıyorsun?" dedi. Babam birkaç zengin tanıyor. Onları satın almaları için ikna etmeyi deneriz, ve sonra... Ona resimlerimi yolladıktan sonra öğrendim ki, babasının arkadaşları, sizin gibi çok zeki ama antisosyal kişilermiş. Şaka yapıyorum kahkahalar Hayır, cidden çok antisosyallerdi, ve sanat hakkında birşey bilmiyorlardı. Netra elinde 30 tablomla sıkışmıştı.
Bizde küçük bir kamyonet kiraladık ve tüm doğu yakasını dolaşıp onları satmaya çalıştık. İşimi satın almak isteyen her kişiyle ve herkesle bağlantıya geçti. Yeteri kadar para kazandı, tüm koleksiyonu sattı ve beni dört yıllığına oraya getirmek için avukati, şirketi ve herşeyi kazandığı parayla toparladı, ve menajerim oldu. Bu ikimiz New York'da iken. Bir şeyi farkedin, burada eşittik. Buraya varana dek yolda birşeyler oldu. kahkahalar
Ama bu bana--Netra'nın menajerim olması-- çok çok fazla başarı getirdi. Çok mutluydum. Kendimi bir parça rock yıldızı gibi hissediyordum İlgiye bayılmıştım. Bu basında yer alışımız, bizde artık kutlama zamanıdır, dedik. Kutlamanın en iyi yolu evlenmemiz, Netra, dedim. "Hadi evlenelim!" dedim. Hatta sadece evlenmeyelim de. Bugüne dek bize yardım eden herkesi davet edelim. Eserlerimizi alan herkesi. Ve inanamazsınız, 7000 kişilik bir liste yaptık. bir fark yarattık--çok gülünç bir listeydi, ama onları Hindistan'a getirmekte kararlıydım-- ve çoğu da geldi. 150 sanatcı düğünümde yardım etmeye gönüllü oldu. Moda tasarımcıları, Montaj sanatcıları, modeller, makyözler, takı tasarımcıları, her türden sanatcı benimle çalışıp düğünümü bir sanat tasarımına çevirmeme yardım etti. Ve kayınlarım üstünde de özel bir etki bırakmış oldum. Sebze bıçakları benim için bunu halletti.
Ama tüm bu heyecan basının da hakkımızda haber yapılmasını sağladı. Gazetelerdeydik, üç yıl sonra bile haberlerdeydik, ama hemen ardından çok trajik birşey yaşandı. Annem çok hastalandı. Annemi çok seviyorum ve aniden bana öleceği söylendi, bana ona veda etmek zorunda olduğum söylendi, yapman gereken neyse yapmalısın. Harap oldum. Bir yıl sonraki gösterime bile rezervasyonlar doluydu. Kariyerim çıkıştaydı. Ve yapamadım. Yapamadım.
Hayatım coşkulu değildi. Artık o "Hayattan daha büyük kişi" olamıyordum. İnsan aklının karanlık çıbanlı yanlarını keşfetmeye başladım. Ve tabii ki eserlerim çirkinleşti ama olan başka bir şey daha vardı. Tüm izleyicilerimi kaybettim. İşlerim ve birlikte partiler düzenlediğim Bollywood yıldızları kayboldular. Koleksiyoncular, arkadaşlar, basın herkes "Güzel ama hayır, teşekkürler" dedi. Hiçbir teşekkür bu kadar ağır değildir. Ama ben insanların yaptığım işi içgüdüleriyle hissetmelerini istiyordum, çünkü bende içimden geleni resmediyordum. Eğer güzellik istiyorlarsa, onlara verme niyetinde olduğum güzellik budur, dedim. Bu politikti. Elbette, hiç kimse hoşlanmadı.
İşim otobiyografikleşmeye de başladı. Bu noktada, başka bir şey oldu, çok ama çok çok sevdiğim bir arkadaşım, aniden ortaya çıkıverdi, ve Hindistan'da o zamanlar gay olmak yasalara aykırıydı, ve gay birisine insanların yaptığı muameleyi görmek çok tiksindiriciydi. Çok mutsuz oldum. Annemin beni bir kız olarak giydirdiği zamanları anımsadım işte oradaki benim-- çünkü kız çocuk istemişti ama hep oğlu olmuştu. kahkahalar Neyse, bu konuşmadan sonra arkadaşlarım ne diyecek bilemiyorum. Bu bir sırdı.
Yani bundan sonra çalışmalarım bir parça vahşileşti. Kişilerin dışa vurmaması gereken erkekliğinden bahsettim. Ve erkek cinselliğinin zayıflığından bahsettim. Bu defa, sadece koleksiyoncularım kaybolmakla kalmadı, politik aktivistler beni yasaklamaya karar verdi gösterim yapmama yasak koyup beni tehdit ettiler. iyice iğrençleşti, ben birazcık da korkak tavuğumdur Tehditlerle baş edemem. Bu büyük bir tehditti.
Bende buna bir son verip eve dönmenin zamanı geldi dedim. Bu defa, hadi başka birşey deneyelim dedim. Tekrar doğmam lazım. Ve bunun en iyi yolunun da, bilirsiniz, çocuk sahibi olmak olduğunu düşündüm. Hayatla yeni bir kontrat yapmanın en iyi yolu çocuk sahibi olmaktır. Çocuğum olmasına karar verdim. Ve bunu yapmadan önce ters gidebilecek neler olabilir çabucak çalıştım. Bir aile nasıl fonsiyonunu kaybeder? Ve Rudra doğdu. Bu benim küçük oğlum.
O doğduktan sonra iki büyülü şey oldu; Annem bir dizi operasyondan sonra mucize eseri olarak kurtuldu. bu adam da bu ülkenin başkanı olarak seçildi. Bilirsiniz, evde oturup seyrettim. Gözlerim doldu ve işte yaşamak istediğim yer dedim. Netra ve ben hayatımızı paketledik, herşeyimizi kapattık ve New York'a taşınmaya karar verdik. Ve bu tam sekiz ay önceydi.
New York'a geri taşındım ve çalışmalarım değişti. Çalışmalarımla ilgili herşey daha da tuhaflaştı. Bu çalışmamın adı "Ne halt düşünüyordum ki?" Zihinsel ensestten bahsediyor. Bilirsiniz, ben çok cici, temiz ve tatlı bir çocuk gibi görünüyorum. Ama değilim. Herşeyi düşünebilme yetisindeyim. Ama hareketlerimde çok uygarımdır, size garanti ediyorum. kahkahalar Bunlar farklı karikatürler.
Ve, gitmeden önce, size küçük bir hikaye anlatmak istiyorum. Bu sabah anne ve babamla konuşuyordum, babam "Söylemek istediğin çok şey var biliyorum, ama çocuklarla ilgili çalışmalarından bahsetmek zorundasın" dedi. Bende tamam dedim.
Tüm dünyadaki çocuklarla çalışıyorum, ve bu bambaşka bir konuşma konusu, ama sizi tek bir hikaye ile bırakacağım, çünkü bu beni çok derinden etkiledi. Belinda ile tanıştığımda o 16 yaşındaydı. Ben 17 yaşındaydım. Avusturya'daydım, Belinda kanser hastasıydı, ve bana uzun süre yaşamayacağı söylenmişti. Aslında 3 hafta demişlerdi. Odasına girdim, orada utangaç bir kız yatıyordu, saçları dökülmüştü, kelliğini saklamaya çalışıyordu. Kalemimi aldım ve kafasına çizim yapmaya başladım ve ona bir taç çizdim. Sonra konuşmaya başladık, harika zaman geçirdik-- Ona kendimi Avustralya'da nasıl bulduğumu anlattım. Sırt çantamı nasıl topladığımı, kimi kandırdığımı ve bileti nasıl aldığımı, tüm hikayelerimi... Ve bunu onun için çizdim. Sonra ayrıldım. Belinda öldü ve ölümünü takip eden birkaç gün içinde onun adına bir kitap bastılar, ve o kitabın kapağında benim karikatürümü kullanmış. Ve bana küçük bir not da yazmış, "Selam Rags, dünya çevresinde çıkardığın sihirli halı seyahati için sağol"
Bana göre, benim sanatım sihirli halıyla seyahat demek. Umarım hepiniz bu yolculukta bana katılırsınız, çocuklara dokunur ve dürüst olursunuz. Çok teşekkür ediyorum. Alkışlar