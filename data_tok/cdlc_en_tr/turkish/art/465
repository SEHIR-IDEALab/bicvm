Bir önceki hayatımda sanatçıydım. Hala resim yapıyorum. Sanatı seviyorum. Renklerin hayatımıza ve topluma getirdiği neşeyi seviyorum ve içimdeki sanatçıdan bir parçayı politikama da taşımaya çalışıyorum ve görüyorum ki günümüzde işimin parçası, burada olma nedenim, sadece partim için kampanya yapmak değil, politika için ve onun hayatımızı iyileştirebilmede oynayabileceği rol için.
11 sene başkentimiz Tirana'nın belediye başkanıydım. Bir sürü sorunla karşılaştık Sanat çözümün bir parçasıydı ve ismim başlangıçta iki hususla anılıyordu: kamu alanlarını geri alabilmek için yasa dışı binaların yıkılması ve şehrimde kaybolmuş olan umudu geri getirebilmek için renklerin kullanılması. Ama renklerin kullanımı sadece bir sanat icraatı değildi. Daha ziyade, bir çeşit politik aksiyondu seçildiğim sırada kullanılabilir şehir bütçesinin sıfır virgül birşeyler olduğu bir çevrede bir aksiyon.
İlk binayı sıkıcı kasvetli bir griden parlak bir turuncuya boyadığımızda beklemediğimiz birşey oldu. Trafik tıkandı ve bir grup insan inanılmaz bir kaza yeriymiş gibi toplandı, ya da bir pop yıldızı görmüşler gibi.
Finansmanı yöneten AB görevlisi boyanmış olan binaya aceleyle geldi. Fonu keseceğine dair feryatlar etti.
"Ama neden?" diye sordum.
"Çünkü seçtiğiniz bu renkler Avrupa standarlarına uymuyor." dedi.
Ben de dedim ki "Bizim istediğimiz bu olmasa da çevre Avrupa standartlarına uymuyor, ama renkleri kendimiz seçeceğiz çünkü bizim istediğimiz tam olarak da bu. Ve eğer işimizi yapmamıza engel olursanız tam burada, bu yolda bir basın toplantısı düzenleyeceğim ve insanlara sizin bana sosyalist dönemdeki sansürcülerin baktığı gibi baktığınızı söyleyeceğim."
Sonra biraz tedirgin göründü ve beni uzlaşmaya çağırdı. Ama ben ona üzgün olduğumu ama uzlaşmanın renkte gri olduğunu ve bize bir ömür yetecek kadar gri gördüğümüzü söyledim. (Alkışlar) Zaman değişim zamanı.
Kamu alanlarının rehabilitasyonu insanların kaybettikleri bir şehre ait olma hissini tekrar uyandırdı. Insanların yaşadıkları yere olan gururu ve yıllardır herkesin gömülü tuttuğu, kamu alanlarından fışkıran yasadışı ve ilkel binalara olan öfkenin altında saklı olan duygular. Ve her yerde renkler belirdiğinde insanların duygularında bir değişiklik oldu. "Bu da ne? Ne oluyor? Renkler bize ne yapıyor?"
Ve bir anket yaptık, hayatımda gördüğüm en büyüleyici anket. Insanlara şunu sorduk: "Bunu istiyor musunuz, binaların boyanmaya devam etmesini istiyor musunuz?" Ve ikinci soru şuydu: "Bu işin durmasını mı istiyorsunuz, devam etmesini mi?" İlk soruya cevaplayanların %63'ü evet dedi, beğeniyoruz. %37 hayır, beğenmiyoruz dedi. Ama ikinci soruda, beğenmiyoruz diyenlerin yarısı devam etmesini istediklerini söyledi! (Kahkahalar)
Bir değişiklik farkettik. İnsanlar sokağa daha az çöp atıyordu örneğin, vergilerini ödemeye başladılar, unuttukları birşeyi hissetmeye başladılar, ve güzellik bir muhafız gibi işliyordu polisin ve devletin olmadığı yerlerde.
Hatırlıyorum, bir gün sokakta yürüyordum sokak yeni boyanmıştı ve yeni bir ağacın dikildiği bir yerde bir dükkan sahibini ve karısını dükkanlarına cam bir ön cephe koyarken gördüm. Eski kepengi çöpe atmışlardı.
"Neden kepengi atıyorsunuz" diye sordum.
"E artık sokaklar güvenli." diye cevap verdiler.
"Güvenli mi? Neden? Daha fazla mı polis var artık?"
"Haydi canım! Ne polisi? Sen de görüyorsun. Artık renkler var, sokak lambaları, deliksiz kaldırımlar, ağaçlar. O kadar güzel ki, artık güvenli."
Ve gerçekten de güzellik, insanlara korundukları hissini veriyordu. Yersiz de değildi bu duygu. Suç azaldı.
1990'da kazanılan özgürlük şehre bir anarşi hali getirmişti, bu 90'ların barbarlığı da şehirde umudun kaybolmasına neden olmuştu. Duvarlardaki boya çocukların karnını doyurmuyordu, hastaları iyileştirmiyordu ya da kimseyi eğitmiyordu, ama onlara umut ve ışık veriyordu ve onlara herşeyi yapmanın farklı bir yolu olduğunu gösteriyordu, farklı bir ruh, hayata karşı farklı bir bakış ve aynı enerjiyi ve umudu politikamıza da getirebilirsek birbirimiz ve ülkemiz için daha iyi bir hayat inşa edebilirdik. 123,000 ton beton söktük - sadece nehir kenarından. Şehrin her yerinden 5,000'den fazla yasadışı bina yıktık - en yükseği sekiz katlıydı. 55,000 ağaç ve çalı diktik sokaklara. 'Yeşil vergi' (çevre vergisi) kurduk ve herkes kabul etti, hatta tüm işadamları düzenli olarak ödedi. Açık rekabet prensibiyle hükümetimize bir çok genç insan çekmeyi başardık ve böylece de - politize ve kadın ve erkeklerin eşit temsil edildiği bir devlet müessesesi kurmayı başardık.
Uluslararası organizasyonlar son 20 senede Arnavutluk'a çok yatırım yaptılar ama hepsi iyi harcandı denemez. Dünya Bankası yöneticilerine vatandaşlar için örnek bir resepsiyon salonu kurma projem için finansal destek istediğimi - bunu tam da günlük yolsuzluğa karşı savaşmak için istediğimi söylediğimde beni anlamadılar. Ama insanlar güneş ve yağmur altında uzun sıralarda bekliyorlardı, bazen bir sertifika için bazen de iki küçük metal gişenin iki küçük penceresinden gelecek basit bir cevap için. Sırayı atlamak için rüşvet veriyorlardı, bu uzun sırayı. Taleplerinin cevabı karanlık bir delikten gelen sesle geliyordu ve diğer yandan gizemli bir el dokümanları almak için çıkıyordu aynı zamanda dökümanların içinde rüşvet arıyordu. Bu gişelerdeki görünmez katipleri her hafta değiştirebilirdik ama bu yolsuzluğu değiştiremezdik.
Alman memura dedim ki "Eminim Dünya bankasında rüşvet almaları imkansız olurdu eğer Almanya'da çalışıyor olsalardı. Bir o kadar eminim ki, Alman bir işletmeden gelen Alman memurları bu deliklere koysanız onlar da rüşvet alırlardı.
(Alkışlar)
Genetik birşey değil. Bazılarının yüksek bir ahlak sahibi olması diğerlerinin olmaması ile alakalı değil. Sistem ile alakalı, organizasyon ile. Aynı zamanda çevre ve saygı ile alakalı.
Bu gişeleri kaldırdık. Yerine yeni ve parlak bir resepsiyon salonu inşa ettik öyle ki Tiran vatandaşları geldiklerinde taleplerini iletmek için geldiklerinde yurtdışına çıktıklarını sandılar. Online bir kontrol sistemi kurduk ki bu sistemi hızlandırsın. Vatandaşları öne aldık, memurları değil.
Devlet işletmesindeki yolsuzluğa Arnavutluk gibi ülkelerde - Yunanistan gibi demek bana düşmez - sadece modernizasyonla karşı gelinebilir. Politikayı yeniden şekillendirerek, hükümeti tekrar şekillendirmek aradığımız cevap, insanları gelişmiş ülkelerin bizim gibi insalara dayattığı hazır bir formüle göre tekrar şekillendirmek değil. (Alkışlar)
İşlerin bu noktaya gelmesinin nedeni siyasetçilerin genelde - ama özellikle kabul edelim ki bizim ülkelerimizde - insanların aptal olduğunu düşünmeleri. İnanıyorlar ki ne olursa olsun insanlar onları takip edecek - politikalarının halkın sorunlarına veya insanların zorunluluklarına giderek daha az cevap verebilmelerine rağmen Politika siyasetçilerin oynadığı kötümser bir takım oyununa benzemeye başladı, halk kenara itilmiş stadyumun koltuklarından seyrediyormuş gibi, politika tutkusu giderek körlüğe ve çaresizliğe daha fazla yer açıyormuş gibi. O merdivenden bugünkü tüm siyasetçiler aynı görünüyor ve politika giderek sosyal uyumdan çok saldırganlık ve kötümserliği harekete geçiren bir spora benziyor.
Barak Obama kazandı - (Alkışlar) - çünkü insanları daha önce görülmemiş bir şekilde sosyal ağlar yardımıyla harekete geçirdi. Onların hepsini birebir tanımıyordu ama takdire değer bir dehayla onları birer sosyal eylemciye dönüştürdü ve onlara onun adına kampanya yapabilmek için ihtiyaçları olan argümanları ve enstrümanları sundu. Ben tweetliyorum. Çok hoşuma gidiyor. Seviyorum, çünkü mesajımı iletmemi sağlıyor, ama insanların da mesajlarını bana iletmesini sağlıyor. Bu yukarıdan aşağıya değil, aşağıdan yukarıya -ve kenarlara- gelişen bir politika, herkesin sesinin duyulmasını sağlayan, tam da ihtiyacımız olan politika. Politika sadece liderler değildir. Sadece siyasetçiler ve yasalarla ilgili değil. Insanların nasıl düşündükleri, etrafındaki dünyayı nasıl gördükleri, zamanlarını ve enerjilerini nasıl kullandıkları ile ilgili. Insanlar tüm siyasetçiler aynı dediklerinde, kendinize Obama'nın Bush ile aynı olup olmadığını sorun, ya da François Hollande'ın Sarkozy ile aynı olup olmadığını. Aynı değiller. Farklı bakış açıları olan ve çok farklı dünya görüşüne sahip insanlar. Insanlar hiçbir şey değişemez dediğinde, durun ve düşünün, dünya 10, 20, 50, 100 sene önce nasıldı. Dünyamız bir değişim hızı ile tanımlı. Hepimiz dünyayı değiştirebiliriz.
Ben size çok küçük bir örnek verdim, tek bir şeyin, renk kullanımının değişime nasıl yol açtığını anlattım. Ülkemin başbakanı olarak daha fazla değişiklik yapmak istiyorum ama her biriniz değişimi sağlayabilir - eğer isterseniz.
Başka Roosevelt'in dediği gibi "Yapabileceğinize inanın, yolun yarısına geldiniz."
(Yunanca) Teşekkürler ve iyi akşamlar.
(Alkışlar)