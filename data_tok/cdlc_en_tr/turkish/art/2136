Bu bir buğday ekmeği, kepekli bir ekmek, ve denediğim yeni bir yöntemle yapıldı, ve bunu geliştirirken ve yazmaya başladığım zamanlarda, daha iyi bir isim olmadığı için bu yönteme uhu yöntemi diyoruz. Ve buna uhu yöntemi dememim nedeni -- çok iştah açıcı değil. Anlıyorum bunu -- ama -- ama eğer uhuyu düşünürseniz, uhu nedir? Uhu aslında yalnız başlarına yapışkan olamayan iki reçinedir, ama ikisini biraraya koyarsanız, bir şeyler gerçekleşir. Kimyasal bir bağ oluşmaya başlar ve bu çok güçlü, kuvvetli yapışkanı elde edersiniz. Aslında, bu yöntemde yapmaya çalıştığım ekmek pişirme dünyasındaki bütün bilgiyi toplayıp -- Amerika'da ekmek rönesansını yaşadığımız bugünlerde -- zanaatkar ekmek pişirme topluluğunun son 20 yılda yapmaya çalıştığı bir şey, bu bilgiyi kepekli ekmek yapımına yardımcı olacak, yeni bir yöntem oluşturmada kullanmak. Ve gelin kabul edelim, herkes kepekli ekmeğe geçmek istiyor. Sonunda 40 yıldır kepekli ekmeğin daha sağlıklı bir seçenek olduğunu bildiğimiz halde, sonunda onu gerçekten yemeyi denediğimiz bir döneme giriyoruz.
(Gülüşmeler)
Kepekli ekmek fırıncısının aslında hedefi, biliyorsunuz, tadı güzel bir kepekli ekmek yapmak. Çünkü kepekli tahıl -- beyaz unla güzel, tatlı bir ekmek yapmak kolay. Beyaz un tatlı. Beyaz ekmek, genel olarak, nişasta, ve nişastayı sindirince -- Nişasta nedir? O -- teşekkürler -- şeker, evet. Yani bir fırıncı, ve iyi bir fırıncı, nişastanın içinde saklı olan şekeri nasıl açığa çıkaracağını bilir. Kepekli ekmekte önünüzde engeller var. Kepek var, muhtemelen ekmeğin içindeki en faydalı şey, ya da fiber var, çünkü fiberle dolu, kepek bir fiber. Mikroorganizmalar var. Bunlar güzel şeyler, fakat buğdayın en lezzetli kısımları değil. Tarihsel olarak kepekli ekmekler sağlıklı ekmekler olarak anıldı ve insanlar "sağlıklı gıdaları" yemeyi sevmiyorlar. İnsanlar sağlıklı ve sağlıklı olarak yemeyi seviyorlar, fakat sağlıklı gıda dediğimizde, tutku ve lezzeti için değil de zorunluluktan yediğimiz bir şeyden bahsederiz.
Her fırıncının, her aşçılık öğrencisinin, her aşçının gayesi lezzet sunmaktır. Lezzet kraldır. Lezzet candır. Ben buna lezzet kuralı diyorum. Lezzet candır. Ve -- ve birisine kendileri için faydalı olan bir şeyi bir kere yedirirsiniz, ama sevmezlerse bir daha yemezler, öyle değil mi? Bu ekmek için problem bu. Bunu öğle yemeğinde deneyeceğiz, biraz daha bilgi vereceğim, sadece iki çeşit hamurdan yapılmadı -- gene lezzeti ortaya çıkarmak için bir önceki gün mayasız bir hamur yapmak. Islak bir hamur. Islanmış hamura biz "emici" diyoruz -- enzimlerin aktivitesini başlatmaya yardımcı oluyor. Enzimler de bir bakıma hamura tat veren sırlardan biri. Nişastanın içindeki şekerleri çıkarmaya başlar. Enzimlerin yaptığı bu. Bunlardan bir kısmını ortaya çıkarabilirsek, damağımızda bize erişebilir hale gelecekler. Mayaya gıda olarak erişebilir hale geliyor. Fırında da güzel kabuk oluşturan karamelizasyon için erişebilir hale geliyor.
Diğer yaptığımız hamur ise mayalanıyor. Hamur mayası başlatıcı olabilir, ya da "biga" dediğimiz şeyden ya da daha önce mayalanmış içinde az maya bulunan hamurdan yapılır ve o da tat verir. İkinci gün, bu iki parçayı birleştiriyoruz. İşte uhu bu. Ve hamurdaki enzimin mayalanmış hamur için yakıt paketi olacağını umuyoruz ve ikisini birleştirip son malzemeleri de eklediğimizde, buğdayda hapsolmuş lezzeti ortaya çıkaracak ekmeği yapabiliyoruz. Problem bu. Pekala, şimdi -- buğdayın yolculuğunda, 12 aşamalı bu yolculuğa bakalım.
Hepsinin üzerinden hızlıca geçeceğim ve sonra tekrar bahsedeceğim. Pekala, ilk aşamadan başlıyoruz. Her öğrencinin başlaması gerektiği şey bu. Yemek dünyasında çalışan herkes bilir ki, yemek pişirmenin ilk kuralı "mise en place"dir, Fransızcada "ortalığı düzenle" demektir. Her şey yerinde. İlk aşama. Pişirmede buna ölçekleme diyoruz -- malzemeleri tartmak. İkinci aşama karıştırma. Malzemeleri alıyoruz ve karıştırıyoruz. Glüteni oluşturmamız lazım. Unda glüten yok. Sadece glüten oluşma potansiyeli var. Bu da uhuya bakmanın bir başka yolu, çünkü elimizde glütenin ve gliadin var, ama ikisi de iyi bir ekmek yapacak kadar kuvvetli değil. Su ile birleştikleri zaman, birbirlerine bağlanırlar, daha kuvvetli bir molekül oluştururlar, daha kuvvetli bu proteine glüten deriz. Karıştırma sürecinde, glüteni oluşturmamız, mayayı etkinleştirmemiz ve tüm malzemeleri eşit olarak dağıtmamız gerekli.
Sonra üçüncü aşama olan mayalanmaya geçiyoruz, lezzet asıl burada oluşuyor. Maya canlanıyor ve şekeri yemeye başlıyor, alkol ve karbon dioksit oluşturuyor -- aslında maya geğiriyor ve terliyor, ekmek de bu zaten. Maya geğirtisi ve teri. Ve bir şekilde, bunlar dönüşüyor -- maya geğirtisi ve terleri daha sonra dönüşüyor -- ve yavaş yavaş ekmeği özel hale getiren şeye dönüşüme geliyoruz, onu da birkaç dakika içinde inceleyeceğiz. Sonra, diğer aşamaların üzerinden hızlıca geçelim. Mayalanma ve gelişimden sonra, lezzet ve karakter oluştuktan sonra, onu daha küçük birimlere böleriz. Daha sonra o birimleri alıp şekil veririz. Önce ön bir şekil veririz, genellikle yuvarlak ya da torpido şekli bazen. Buna "yuvarlama" deniyor.
Daha sonra kısa dinlenme süresi. Birkaç saniye olabilir. 20 ya da 30 dakika da olabilir. Buna da dinlenme veya oturma diyoruz. Sonra son şekli vermeye geçiyoruz, "tepsileme" -- yani şekil almış somunu tepsiye koymak. Bu bir saniye sürüyor fakat özel bir aşama. Sepet içinde olabilir. Somun tepsisinde olabilir, fakat tepsiye koyarız. Ondan sonra, dokuzuncu aşama. Üçüncü aşamada başlayan mayalanma hâlâ devam ediyor. Daha fazla lezzet oluşturuyor. Son mayalanma dokuzuncu aşamada gerçekleşiyor. Buna "ispatlama" diyoruz. İspatlama hamurun canlı olduğunu ispatlamak demek. Dokuzuncu aşamada hamura son şeklini veriyoruz, ve hamur fırına giriyor -- 10. aşama. Fırında üç tane dönüşüm meydana geliyor. Hamurdaki şekerler kabukta karamelize oluyorlar. Bu o güzel kahverengi kabuğu oluşturuyor. Sadece kabuk karamelize olabiliyor. O kadar sıcaklaşan tek yer orası. İçeride proteinler -- o glüten -- pıhtılaşıyor. 160 dereceye ulaştığı zaman, proteinler sıralanıyor ve yapıyı oluşturuyorlar, glüten yapısını -- bunlara ekmek kırıntısı diyoruz. Nişastalar, 180 dereceye ulaştığı zaman, jelatinleşiyor.
Jelatinleşme fırındaki dönüşümlerden biri. Pıhtılaşma, karamelleşme ve jelatinleşme -- nişasta kalın olduğu zaman etrafındaki tüm nemi emer -- bir bakıma kabarırlar ve patlarlar. Patladıkları zaman, içlerini ekmeğe çıkarırlar. Yani bir bakıma maya teri, ter, geğirti ve nişasta kusmuğu yiyoruz. 10. aşamada fırında dönüşüm var, çünkü hamur olarak giren şey 11. aşamada ekmek olarak çıkıyor. 11. aşama, ona soğuma diyoruz -- çünkü hiçbir zaman ekmeği hemen yemeyiz. Taşınırken biraz daha pişme var. Proteinler birleşip, kuvvetleşip, sert hale gelmeliler. 12. aşama var, kitaplar ona "paketleme" diyor, fakat öğrencilerim ona "yeme" diyorlar. Bugün undan yemeğe olan kendi bir hikayemize başlayacağız ve birkaç dakika içinde bu fırıncının lezzeti ortaya çıkarma görevinde başarılı olup olmadığını göreceğiz.
Şimdi geri dönüp, bu aşamaları tekrar dönüşüm bakış açısından incelemek istiyorum, çünkü ben her şeyin anlanabileceğine inanıyorum -- bu da benim fikrim değil. Bu Skolastik ve Antik döneme ait -- her şey dört mertebede anlaşılabilir: gerçek, metaforik ya da şairsel mertebe, politik ya da etik mertebe. Ve son olarak, mistik ya da "anagojik" mertebe. Gerçek mertebesinden geçmeden diğer mertebelere ulaşmak zor. Aslında, Dante gerçek mertebeyi anlamadan daha derin olan üç mertebeyi anlayamazsınız diyor, o yüzden burada gerçek ekmek hakkında konuşuyoruz. Bu aşamalara daha derin mertebelere ulaşma amacı ile bir daha bakalım -- hepsi benim şu soruma cevap bulmam için, "Ekmeği özel hale getiren nedir?" Her şey tam lezzeti ortaya çıkarma görevimi yerine getirmek için.
Çünkü ne oluyor, ekmek buğday ya da diğer bir tahıl olarak başlıyor. Fakat buğday ne? Buğday tarlada büyüyen bir ot. Ve diğer tüm otlar gibi belli bir zamanda tohumlar oluşturuyor. Ve biz de hasat ederiz, bunlar buğday çekirdeğidir. Hasat etmek için -- hasat nedir? Öldürmenin edebikelâmıdır, değil mi? Yani, hasat nedir -- domuzu da yetiştiririz, değil mi? Evet keseriz, biliyorsunuz. Evet, hayat bu. Buğdayı hasat ederiz ve hasat ederken, onu öldürürüz. Buğday canlıdır ve biz hasat ederken, tohumlarını verir. Tohumlarla en azından hayat için bir potansiyel var. O tohumları ekebiliriz. Bazılarını bir sonraki nesil için saklarız. Fakat o tohumların çoğu ezilir ve una dönüşür. O anda, buğday olabilecek en ağır hakarete uğramış durumdadır. Sadece öldürülmez, gelecekte hayat oluşturma potansiyeli de elinden alınır. Onu una çeviririz.
Dediğim gibi, bence ekmek bir dönüşüm gıdası. Birinci dönüşüm -- bu arada benim için dönüşümün tanımı bir şeyden diğerine radikal bir değişim. Tamam mı? Radikal, hafif değil. Sıcak suyun soğuk olması ya da soğuk suyun sıcak olması değil, suyun kaynatılarak buhar olması. Dönüşüm bu, iki farklı şey. Bu durumda ilk dönüşüm canlıdan ölüye. Buna radikal derim. Şimdi elimizde un var. Peki ne yapıyoruz? Biraz su ekliyoruz. Birinci aşamada, onu tartıyoruz. İkinci aşamada, su ve tuz ekliyoruz ve karıştırıyoruz, ve "kil" dediğimz şey oluşturuyoruz. Kil gibidir. Ve o kilin içine "maya" dediğimiz bir malzeme döküyoruz. Bu durumda, maya. Fakat maya ne demek? Maya İngilizce'de canlandırma kökünden geliyor -- hayat vermek, hayata getirmek. İbranice kil ne demek? Adem. Görüyorsunuz şu an fırıncı bir bakıma hamurunun tanrısı oldu, hamur da zeka sahibi bir hayat şekli olmasa da canlı. Canlı olduğunu biliyoruz çünkü üçüncü aşamada büyüyor. Büyüme hayatın belirtisi.
Büyürken, bütün bu gerçek dönüşümler meydana geliyor. Enzimler şekerleri parçalıyor. Maya şekeri yiyor ve onu karbon dioksit ve alkole dönüştürüyor. Bakteriler orada, bazı şekerleri yiyorlar ve aside çeviriyorlar. Bir başka deyişle, hamurun kişiliği ve karakteri fırıncının uzun uzun bakışları altında gelişiyor. Fırıncının tüm süreç boyunca yaptığı tercihler ürünü belirliyor. Sıcaklıktaki küçük bir değişiklik -- zamandaki küçük bir değişiklik -- mesele zaman, sıcaklık ve malzemeler arasındaki dengeyi bulmak. Bu pişirme sanatı. Bütün bunlar fırıncı tarafından belirleniyor ve ekmek bazı aşamalardan geçiyor ve karakterleri gelişiyor. Sonra onu bölüyoruz, büyük bir hamur parçası daha küçük birimlere bölünüyor ve her bir birime fırıncı tarafından şekil veriliyor. Şekil verilirken, tekrar şişiyorlar, canlı olduklarını ispatlıyorlar ve karakterleri gelişiyor.
10. aşamada, onu fırına götürüyoruz. Hâlâ hamurdur. Kimse ekmek hamuru yemez -- bence çok az insan ama çok değil. Birkaç hamur yiyici ile karşılaştım, fakat -- hayat malzemesi değil mi? Ekmek hayat malzemesidir. Fakat üzerinde çalıştığımız şey hamur ve biz o hamuru fırına götürürüz ve hamur fırına gider. Hamur iç sıcaklığı 140 derece eşiğini geçince, "termal ölüm noktası" (İng. TDP) olarak adlandırdığımız noktadan geçer. Öğrenciler TDP'yi seviyor. Onlar onun yeni bir bilgisayar oyunu olduğunu düşünüyorlar. Fakat orası termal ölüm noktası -- tüm hayat orada biter. Görevi hamuru kabartmak, hayat vermek, hayata getirmek olan maya bir başka görevi olan hamuru ekmeğe çevirme işlemini bitirmek için, hayatını vermesi lazım. Sembolizmi görüyorsunuz. Yavaş yavaş ortaya çıkmaya başlıyor. Bana anlamlı hale gelmeye başlıyor -- içeri giren şey hamur, çıkan şey ekmek -- ya da canlı olarak giriyor, ölü olarak çıkıyor. Üçüncü dönüşüm. İlk dönüşüm, canlıdan ölüye. İkinci dönüşüm, ölü şey tekrar hayata dönüyor. Üçüncü dönüşüm, canlıdan ölüye -- fakat hamurdan ekmeğe.
Ya da bir başka benzetme şu olabilir, tırtılın kelebeğe dönüşmesi. Fırından çıkan şeye de biz hayatın malzemesi diyoruz. Bu dünyada herkesin yediği vazgeçemediği bir ürün. Aklımıza o kadar gömülü ki ekmek hayatın sembolü olarak kullanılıyor. Dönüşümün sembolü olarak kullanılıyor. 12. aşamaya gelirken bunun bir parçası oluyoruz, tekrar hayat döngüsünü tamamlıyoruz, biliyorsunuz, bunu yutma şansımız var -- bizi besliyor ve biz devam ediyoruz ve bu tip şeyler üzerine kafa yorma şansımız oluyor. İşte ekmekten öğrendiklerim bunlar. Ekmeğin bana yolculuğumda öğrettikleri. Buradaki ekmekle tekrar, konuştuklarımıza ek olarak, bu ekmeğe "harcanmış tohumlu ekmek" diyeceğiz, çünkü biliyorsunuz ekmek yapımı bira yapımına çok benzer. Bira aslında sıvı ekmek, ekmek ise katı biradır. Ve -- (Gülüşmeler) ikisi de aynı dönemde icat edilmişlerdir. Sanırım bira daha önce. Bira hazırlayan Mısırlı birisi uyumuştur ve sıcakta, Mısır sıcağında, bira ekmeğe dönüşmüştür.
Fakat bu ekmekte, burada yapmaya çalıştığım şey tekrar, bu tahıldan daha fazla lezzet almak, bira yapımında oluşan harcanmış tohum ekledik. Ve eğer bu ekmeği yaparsanız, bira yapımında kullanılan herhangi bir tahılı kullanabilirsiniz. Ben koyu harcanmış tohumu seviyorum. Bugün hafif oluşturan harcanmış tohum kullandık -- hafif bira -- ısıtılmış buğday ve arpa. Bir başka değişle, bira yapımcısı filizlenmeyi, maltlaştırmayı ve kavurmayı kullanarak tohumdan lezzet çıkarmayı biliyor. Bunların bir kısmını alıp, ekmeğe koyacağız. Yani bu şu an sadece yüksek fiberli bir ekmek değil, fiber üstüne fiber var. Ve, tekrar, bu sadece sağlıklı bir ekmek değil, aynı zamanda zevk alacağınız bir ekmek. Şimdi bu ekmeği bölüp, birazını burada paylaşabiliriz. Buradan küçük bir parça gönderelim, bu küçük parçayı da buraya -- bence öğle yemeğinde yemeden önce kendim de tadına bakmalıyım. Sizleri fırıncı duası ile başbaşa bırakıyorum. Kırıntınız çıtır, ekmeğiniz kabarık olsun. Teşekkür ederim.