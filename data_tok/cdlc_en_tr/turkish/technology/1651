Bugün size büyük bir fikir verecek olursam, o fikir, tükettiğimiz tüm verilerin, kendilerini oluşturan parçalardan büyük olduğudur, ve düşünmenizi istediğim, bunu bilgi bombardımanı olarak görmektense, normalde bu bilgiye bakarak görülemeyecek model ve akımları ortaya çıkarmak için kullanılabileceğidir.
Burada gördüğümüz, yaşa göre sıralanmış tipik bir ölüm oranı tablosudur. Bu kullandığım araç ise küçük bir deney. Adı Pivot ve Pivot ile bu ölümleri atıyorum kazalar gibi tek bir sebepe göre filtreleyebilirim. Ve, anında, farklı bir şablonun ortaya çıktığını görüyorum. Çünkü, bu orta alanda, insanlar en aktif çağlarındalar, ve burada en narin dönemlerindeler. Tekrar bir adım geriye gidebilir ve verileri ölüm sebeplerine göre yeniden düzenleyebiliriz, görüyoruz ki dolaşımla ilgili hastalıklar ve kanser olağan şüphelilerdir fakat herkes için değil. Öne gidip yaşa göre filtrelersek, atıyorum 40 yaş ve altı görüyoruz ki kazalar aslında insanların en çok endişe etmesi gereken nedendir. Ve daha derine inerseniz, bu durum özellikle erkekler için geçerlidir.
Bilgiyi ve verileri bu şekilde görüntülemenin tıpkı canlı bir bilgi denizinde yüzmek gibi olduğunu anladınız. Ve eğer bunu ham veriler için yapabiliyorsak, neden içerik için de yapmalıyım? Burada gördüğümüz, şimdiye kadarki tüm Sports Illustrated dergilerinin kapaklarıdır. Hepsi burda, hepsi internette. Konuşmamdan sonra eve gidip kendiniz deneyebilirsiniz. Pivot ile, on yıllık ayrıntılara inebilirsiniz. Belli bir yıla inebilirsiniz. Doğrudan bir sayıya atlayabilirsiniz. Buna bakıyorum, bu sayıda görünen atletlere bakıyorum, spor dalları. Ben Lance Armstrong'un hayranıyım, o yüzden buna tıklayacağım bu da bana Lance Armstrong'un geçtiği tüm sayıları ortaya çıkarıyor.
(Alkış)
Eğer bunlara bir göz atmak istersem, Şöyle düşünebilirim, "Bisiklete binme ile ilgili sayılara baksam mı?" Bir adım geriye gider ve bunu açarım. Ve şimdi Greg Lemond'u görürüm. Anlıyorsunuz ki; bilgi üzerinde bu şekilde gidip gelerek, daha dar, daha genişe, daha öne, daha geriye gitmekle, bir şey aramıyorsunuz, gezinmiyorsunuz. Aslında biraz daha farklı olan bir şey yapıyorsunuz. Arada bir şeydir ve bunun bilgiyi kullanma şeklini değiştireceğini düşünüyoruz.
Bu fikri bir sonuca bağlamak istiyorum biraz çılgınca bir şey. Burada yaptığımız şey, tüm Vikipedi sayfalarını aldık ve azıcık bir kısaltmaya indirgedik. Kısaltma, ufak bir özetten ve hangi konudan geldiğini belirten bir ikondan oluşuyor. Size burada sadece en popüler 500 Vikipedi sayfasını gösteriyorum. Fakat bu kısıtlı görüntüyle bile, birçok şey yapabiliriz. Anında, Vikipedi'deki en popüler konuların ne olduğununa dair bir fikir edinebiliriz. Devam edeceğim ve devlet konusunu seçeceğim. Şimdi, devlet konusunu seçerek, bu konuyla en fazla ilgili olan olan kategorilerin Time Dergisi Yılın İnsanları olduğunu görebilirim. Bu gerçekten çok önemli çünkü bu tek başına hiçbir Vikipedi sayfasında yer almayan bir kavramadır. Bu kavramayı sadece geri gidip hepsine bakınca görmek mümkündür.
Bu özel özetlerin birine bakınca Time Dergisi Yılın İnsanı konseptine inebilir ve hepsini bir araya getirebilirim. Bu insanlara bakınca çoğunluğun devlet yönetiminden geldiğini görebilirim. Bazıları doğa bilimlerinden gelme. Bazıları, az da olsa, iş dünyasından geliyor. Bu benim patronum. Ve bir tanesi müzikten geliyor. İlginç ama şarkıcı Bono aynı zamanda TED Ödülü sahibidir. Bu sayede gidip, atlayıp, tüm TED Ödülü kazananlara bakabiliriz. Görüyorsunuz ki, interneti sanki ilk kez gerçekten bir ağmış gibi, sayfa sayfa değil de, daha üst seviyede bir soyutlama ile geziyoruz.
Size sürpriz gelebilecek başka bir şey daha göstermek istiyorum. Burada gördüğünüz New York Times'ın sitesi. Pivot, bu uygulama, tarayıcı demek istemiyorum, gerçekten bir tarayıcı değil, fakat onunla sayfaları görüntüleyebilirsiniz -- ve bu yakınlaşma-uzaklaşma teknolojisini bunun gibi her siteye getiriyoruz. Bir adım geri gidebilirim, belli bir kısma tekrar dönebilirim. Bunun önemli olmasının sebebi şudur: Sayfaları sadece bu şekilde görünteleyerek, bütün bir tarama geçmişime aynı şekilde göz atabilirim. Belirli zaman aralıklarında ne yaptığıma bakabilirim. Bu kısım, aslında, vermiş olduğum gösteridir. Ve bu sabah bakmış olduğu şeyleri tekrar oynatabilirim. Ve geriye gidip bir şeye bakmak istiyorsam, geçmişimi belki de aramaya göre parçalara bölebilirim. Burada işimle ilgili olarak Bing ve Live Labs Pivot ile ilgili arama yapıyordum Ve bunlardan, web sayfasına gidebilir ve ve tekrar başlatabilirim. Birçok defa yeniden amaçlanan bir mecaz, ve bu durumda bütünü parçalarının toplamından daha büyük yapıyor.
Şu anda, bu dünyada, veriyi bir lanet olarak görüyoruz. Aşırı enformasyon lanetinden söz ediyoruz. Veriler içinde boğulmaktan söz ediyoruz. Peki ya bunu tersine çevirirsek ve interneti tersine çevirirsek, bir şeyden bir başka şeye gitmektense, birçok şeyden başka birçok şeye gitme alışkanlığını edinirsek, ve normalde saklı olan kalıpları görebilmeye başlarsak? Eğer bunu yapabilirsek, veriler arasında hapsolmaktansa bunlardan bilgi çıkartabiliriz. Ve sadece bilgi ile uğraşmanın ötesinde bilgiyi didikleyebiliriz. Ve bilgiyi elde edersek, belki bulunmayı bekleyen bilgelik de vardır.
Bununla, size teşekkür ediyorum.
(Alkış)