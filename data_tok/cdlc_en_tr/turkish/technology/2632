Neredeyse tam bir yıl önce, Savunma Bakanlığı'ndan bir üst düzey yetkili ziyaretime geldi. Ve dedi ki, "Gönderdiğimiz çocukların 1.600'ü en az bir kolu eksik döndü. Bütün bir kol. Omuzdan başlayarak. Ve biz de onlara ancak neredeyse iç savaştan beri verdiğimiz şeyi verebiliyoruz. Bir sopa ve ucunda bir kanca. Bundan daha fazlasını hakediyorlar." Ve New Hampshire'daki ofisimde oturup kelimesi kelimesine şöyle dedi, "Senden, bana bu çocuklara takabileceğimiz bir şey vermeni istiyorum. Masadan tek bir üzüm veya kuru üzüm tanesini kaldırabileği ve ezmeden ağzına götürebileceği ve bakmadan ikisi arasındaki farkı anlayabileceği bir şey." Yani dokunma duyusu olan birşey.
O bunu anlatırken ben de kocaman 150 kiloluk bir makale isteyecek sanıyordum. "Senden istediğim işte bu" diye konuşmasını bitirdi. Dedim ki, "Bak, çıldırmış olmalısın. Şu anda öyle bir teknoloji yok. Böyle birşey yapılamaz. En azında omuzdan parmak uçlarına kadar 21 serbestlik derecesine sahip birşey insan kolunun kapladığı yere sığmaz." O da ,"Bu 1.600 çocuktan iki düzine kadarı iki kolu da olmadan döndü. Tek bir kolunu kaybetmenin kötü olduğunu mu düşünyorsun? İkisinin de gitmesinin yanında ufak bir sıkıntı kalır." dedi. Zaten gündüz çalıştığım bir işim var, gecelerim ve haftasonlarım da bütün dünyaya su sağlayalım, enerji sağlayalım, tüm çocukları eğitelim gibi projelerle geçiyor ki, Chris korkma bahsetmeyeceğim. Yeni bir görev son ihtiyacım olan şey.
Kolları olmayan çocukları düşünmeye başladım. "Bir takım çalışmalar yaptık. Çok iyi bir nörolog ekibimiz ve başka çalışanlarımız var" dedi. Ben de, "Neler yaptığınızı görmek için bir eğitim gezisi yapacağım" dedim. Sonraki ay bir çok yeri gezdim, bir kısmı da buralardaydı. İşinin en iyilerini buldum. Washington'a gittim, ve dedim ki: "Benden istediğinizi yaptım. Neler yapılabilir diye araştırdım. Eskisi kadar olmasa da hala çıldırdığınızı düşünüyorum."
Yaklaşık 13 ay önce bir takım topladım. 20 kişi falandık. Dedik ki, bu adamın istediğini yapan bir alet yapacağız. 21 serbestlik derecesinden 14'üne sahip olacak, Son iki parmaktaki eklemlere gerek yok. Birşeyler yaptık. Birkaç hafta önce bu sıralar haberlerde ne yazık ki daha sık adı geçmeye başlayan Walter Reed'e götürdük. Birkaç kişiye gösterdik. Biri sol kolunu kaybettiği ve sağlak olduğu için ne kadar şanslı olduğundan bahsediyordu. Yedi, sekiz kişinin daha oturduğu bir masada oturuyordu, ve sağ eline hala sahip olduğu için şanslı olduğunu söylüyordu. Ardından kendini masadan iterek uzaklaştırdı. Bacakları yoktu. Bu çocukların inanılmaz tavırları var.
Şu anda size üzerinde derisi olmadan 30 saniyelik bir görüntü izleteceğim, sonra da gideceğim. Ama şunu belirtmek istiyorum ki, göreceğiniz şeyi kadınların %50'sine uyabilecek kadar küçük yaptık ki bu insanların hepsi faydalanabilsin. Bunun dışına ise, sağlam koldan alınan CAT ve MR taramalarıyla oluşturulmuş 3 boyutlu bir modelden silikon kullanarak üretilmiş ve boyanmış diğer kolun tam ayna imgesi olan bir deri geçecek. Böylece içindeki, her birinin sıcaklığı ve basıncı algıalama yetisi olan 14 eyleyicide olup bitenleri göremeyeceksiniz. Ayrıca kolu vücuda bağlayan, hava basıncıyla çalışan bir aparatı da var. Böylece kola ne kadar yük uygularlarsa, vücuda daha sıkı tutunacak. Üzerindeki yük kalktığında yeniden gevşeyecek. Şimdi size Washington'da yaptığımız gösterimden bir görüntüyü bunu kullanarak birkaç basit hareket yapan birini göstereceğim. Oynatabilir miyiz?
Parmakların tutma hareketine dikkat edin. Başparmak kalkıyor. Bilek. 3.12 kilo ağırlığında. Burnunu kaşıyacak. 14 serbestlik derecesine sahip. Şimdi de başparmağı ve işaret parmağıyla bir kalemi tutup kaldıracak. Şimdi onu geri koyup, bir kağıt parçasını tutacak. Elindeki ve bileğindeki tüm serbestlik derecelerini kullanarak çevirip, okuyacak. (Alkış)