Medyanın	tabiatındaki	değişimden	ve	bu	değişimin	,	dünyanın	dört	bir	yanında	,	duyurmak	istediği	bir	mesajı	olan	herkes	için	ne	anlama	geldiğinden	bahsetmek	istiyorum	.	Ve	bunu	,	bu	değişimle	ilgili	bir	kaç	öykü	anlatarak	örneklendirmek	istiyorum	.	İşte	buradan	başlayacağım	.	Geçen	Kasım'da	başkanlık	seçimi	yapıldı	.	Gazetelerde	haberlerini	büyük	ihtimalle	okumuşsunuzdur	.	Ülkenin	bazı	bölgelerinde	,	oy	kullanımının	engellenebileceğine	dair	endişeler	vardı	.	Bu	yüzden	,	oylamaların	filme	alınması	planlandı	.	Cep	telefonunda	fotoğraf	veya	video	kaydetme	imkanı	olan	vatandaşların	sandıklarda	,	oy	kullanımının	engellendiği	veya	kasten	zorlaştırıldığı	durumları	,	gözlemlemeye	ve	bu	şekilde	belgelemeye	çalışmalarına	karar	verildi	.	Sonra	da	bunları	ortak	bir	alana	yükleyerek	bu	sayede	bir	tür	sandık	gözlemciliği	yapmış	olacaklardı	.	Vatandaşlar	,	oylamaya	sadece	oy	vermek	için	değil	,	aynı	zamanda	oylamanın	güvenliğini	sağlamak	için	gideceklerdi	.	Dolayısıyla	bu	,	birlik	ve	bütünlüğü	esas	alan	bir	yöntem	.	Burada	önemli	olan	teknolojik	sermaye	değil	,	sosyal	sermaye	.	Bu	araçlar	,	ancak	teknolojik	açıdan	sıkıcı	hale	geldikleri	zaman	sosyal	açıdan	ilginç	hale	geliyorlar	.	Gıcır	gıcır	yeni	araçlar	ortaya	ilk	çıktıklarında	toplumsal	kullanım	alanları	hemen	ortaya	çıkmıyor	.	Bu	dönüşüm	ancak	herkes	varlıklarına	alıştığı	zaman	başlıyor	.	Günümüzde	medya	giderek	sosyalleştiği	için	yeni	kullanım	alanları	,	insanların	beraberlik	duygusunu	benimsedikleri	her	yerde	ortaya	çıkabiliyor	.	Dolayısıyla	,	medyaya	baktığımızda	,	giderek	teknolojinin	yeni	kullanım	alanlarının	her	yerde	ortaya	çıktığını	ve	yayıldığını	görmeye	başladık	.	Bu	müthiş	bir	değişim	.	İçinde	bulunduğumuz	zamanda	,	kuşağımızın	tarih	içinde	bulunduğu	noktada	,	insanlık	tarihinde	ifade	kapasitesindeki	en	büyük	artışı	görüyoruz	.	Abartmıyorum	.	Ciddi	bir	iddia	ile	ortaya	çıktım	.	Kanıtlamaya	çalışacağım	.	Geçen	500	yıl	içinde	sadece	dört	dönemde	medya	,	``	devrim	''	denecek	kadar	yoğun	değişim	yaşadı	.	Bunların	ilki	ve	en	ünlü	olanı	,	matbaanın	bulunuşu	.	Tipo	baskı	,	yağ	bazlı	mürekkep	;	yani	basımı	mümkün	hale	getiren	bütün	yeniliklerin	toplamı	1400'lerin	ortasından	başlayarak	Avrupa'yı	altüst	etti	.	Günümüzden	bir	kaç	yüzyıl	önce	de	,	iki	yönlü	haberleşmede	devrim	gerçekleşti	.	İletişim	medyası	:	Önce	telegraf	,	sonra	da	telefon	.	Yavaş	metin	iletişimi	,	ve	daha	sonra	da	gerçek-zamanlı	sesli	iletişim	.	Ardından	,	yaklaşık	150	sene	önce	de	,	baskı	dışındaki	kayıt	ortamlarında	bir	devrim	yaşandı	:	Önce	fotoğraflar	,	sonra	ses	kayıtları	,	sonra	filmler	:	Hepsi	fiziksel	nesnelere	kaydedildi	.	En	son	olarak	da	yaklaşık	yüz	yıl	önce	,	elektromanyetik	tayftan	faydalanılarak	ses	ve	görüntü	havadan	gönderildi	,	radyo	ve	televizyon	ortaya	çıktı	.	Bildiğimiz	20.	yüzyılın	medya	manzarası	işte	bunlardan	oluşuyordu	.	Belirli	bir	yaşın	üzerindekilerimiz	bu	manzarayla	büyüdü	,	bu	manzaraya	alıştı	.	Ama	burada	ilginç	bir	asimetri	var	.	İletişimi	sağlayan	medyalar	,	sosyal	gruplar	oluşturmakta	başarısız	.	Öte	yandan	,	grupları	oluşturmakta	başarılı	olan	medyalar	ise	iletişim	sağlamakta	başarısız	.	Eğer	böyle	bir	dünyada	iletişim	kurmak	istiyorsan	,	bunu	ancak	tek	bir	insanla	yapabilirsin	.	Eğer	bütün	bir	gruba	hitap	edeceksen	,	aynı	mesajı	alıp	gruptaki	herkese	vermek	durumundasın	.	Radyo	antenleriyle	de	yapsan	,	matbaayla	da	yapsan	aynı	.	20.	yüzyılın	başında	bildiğimiz	şekliyle	medya	bu	şekilde	görünüyordu	.	Değişen	şey	de	işte	bu	.	Araba	camına	çarpmış	kuşa	benzeyen	bu	şey	,	aslında	Bill	Cheswick'in	İnternet	haritası	.	Teker	teker	ağların	birbiriyle	olan	bağlantılarını	çizip	renk	kodları	vererek	boyuyor	.	İnternet	,	tarihte	hem	sosyal	gruplara	,	hem	de	iletişime	aynı	anda	imkan	sağlayan	ilk	mecra	.	Telefon	,	teketek	haberleşme	sağlamıştı	.	Televizyon	,	radyo	,	dergiler	,	kitaplar	ise	``	tekten	çoka	''	iletim	sağlamışlardı	.	İnternet	ise	``	çoktan	çoka	''	iletişim	sağlıyor	.	Bir	medya	,	ilk	defa	bu	tür	bir	iletişime	doğası	gereği	imkan	tanıyor	.	Bu	,	büyük	değişikliklerden	birincisi	.	İkinci	büyük	değişiklik	,	medya	dijitalleştikçe	,	İnternet'in	de	bütün	diğer	medya	formları	için	taşıyıcı	bir	unsur	haline	gelmesi	.	Yani	,	telefon	görüşmeleri	İnternet'e	taşınıyor	.	Dergiler	İnternet'e	taşınıyor	.	Filmler	İnternet'e	taşınıyor	.	Bu	da	,	bütün	farklı	medyaların	,	diğer	medyalarla	kapı	komşusu	olması	anlamına	geliyor	.	Başka	türlü	ifade	edersem	,	medya	gittikçe	sadece	bilgi	kaynağı	olmaktan	çıkıp	,	bir	koordinasyon	alanı	haline	geliyor	.	Bir	zamanlar	sadece	dinleyen	,	izleyen	veya	duyan	gruplar	artık	bir	araya	gelip	birbirleriyle	de	konuşabiliyorlar	.	Üçüncü	büyük	değişiklik	de	,	Dan	Gilmore'un	ifadesiyle	``	eski	takipçi	kitlesinin	,	''	artık	sadece	tüketici	değil	,	aynı	zamanda	üretici	de	olması	.	Mecraya	her	yeni	tüketici	katıldığında	,	aynı	zamanda	yeni	bir	de	üretici	katılmış	oluyor	.	Çünkü	aynı	teçhizat	,	telefon	,	bilgisayar	,	hep	tüketip	hem	de	üretmeye	imkan	tanıyor	.	Bu	,	her	kitabın	yanında	hediye	baskı	tezgahı	verilmesi	gibi	.	Veya	,	doğru	tuşlara	bastığın	zaman	telsize	dönüşen	bir	telefonun	varmış	gibi	.	Alıştığımız	haberleşme	mecraları	büyük	bir	değişim	geçiriyor	.	Bu	sadece	İnternetsizlik'ten	,	İnternet'e	geçiş	değil	.	İnternet	,	neredeyse	20	yıldan	beri	halka	açık	.	Ve	halen	değişmeye	devam	ediyor	.	Medya	da	,	gitgide	toplumsallaşıyor	.	Internet'i	kullanmayı	iyi	bilen	gruplar	içinde	bile	medyanın	dokusu	değişmeye	devam	ediyor	.	Gelelim	ikinci	öyküme	:	Geçen	Mayıs'ta	,	Çin'in	Sichuan	bölgesinde	Richter	ölçeğinde	7.9	büyüklüğünde	korkunç	bir	deprem	oldu	.	Geniş	bir	alanda	müthiş	bir	yıkıma	yol	açtı	.	Depremin	haberi	,	daha	deprem	olurken	yayılmaya	başladı	.	İnsanlar	telefonlarıyla	mesaj	gönderiyorlardı	.	Binaların	fotoğraflarını	çekiyorlardı	.	Sallanan	binaları	videoya	kaydediyorlardı	.	Ve	bunları	QQ'ya	,	Çin'in	en	yaygın	internet	iletişim	ağına	gönderiyorlardı	.	Twitter'a	yazıyorlardı	.	Böylece	,	deprem	daha	devam	ederken	haberi	yayıldı	.	Sosyal	ilişkiler	sayesinde	,	mesela	yurtdışında	okuyan	Çinli	öğrenciler	,	veya	Çin'de	ofisleri	olan	yabancı	şirketler	sayesinde	dünyanın	dört	bir	yanında	,	takip	eden	insanlara	bu	haber	ulaştı	.	BBC	,	Çin'deki	deprem	haberine	ilk	olarak	Twitter'dan	ulaştı	.	Twitter	,	depremin	haberini	ABD	Jeolojik	Tetkik	Enstitütüsü'nün	İnternet'te	yayınlamasından	dakikalar	önce	açıkladı	.	Çin'de	daha	önce	bu	büyüklükte	bir	deprem	olduğunda	Çin	Hükümeti'nin	,	depremin	olduğunu	kabullenmesi	üç	ay	sürmüştü	.	(	Kahkaha	)	İhtimal	ki	şimdi	de	,	fotoğrafların	İnternet'te	yayınlanması	yerine	,	önceki	gibi	saklamaya	kalkışmayı	düşünebilirlerdi	.	Ancak	artık	ellerinde	bu	seçenek	yoktu	.	Çünkü	kendi	vatandaşları	çoktan	``	atı	alıp	Üsküdarı	geçmişti	''	.	Hükümet	bile	depremi	,	Şinhua	Haber	Ajansı'ndan	değil	,	kendi	vatandaşlarından	öğrendi	.	Haber	,	yangın	gibi	yayıldı	.	Bir	süre	boyunca	,	küresel	mesajlaşma	servisi	Twitter'daki	en	fazla	tıklanan	10	bağlantıdan	9'u	depremle	ilgiliydi	.	İnsanlar	bilgi	toplayıp	,	haber	kaynaklarına	ve	ABD	Jeolojik	Tetkik	Enstitütüsüne	bağlantılar	yayımlıyorlardı	.	Geri	kalan	bir	tanesi	ise	koşu	bandındaki	kedi	yavrularıydı	.	Maalesef	İnternet	böyle	.	(	Kahkaha	)	Ama	ilk	saatlerde	on	bağlantının	dokuzu	depremle	ilgiliydi	.	Yarım	gün	içinde	bağış	siteleri	kuruldu	.	Dünyanın	dört	bir	yanından	bağışlar	gönderilmeye	başladı	.	İnanılmaz	,	eşgüdümlü	küresel	bir	müdahale	oluştu	.	Çin	Hükümeti'nin	de	şeffaflık	anına	rastgelmiş	olacak	,	onlar	da	ipin	ucunu	bıraktılar	.	Vatandaşlarının	haber	vermelerine	izin	verdiler	.	O	zaman	başka	bir	gelişme	oldu	:	İnsanlar	farkettiler	ki	,	Sichuan	Bölgesi'nde	bu	kadar	fazla	okul	binasının	çökmesinin	sebebi	-	-	üstelik	,	deprem	bir	okul	gününde	olmuştu	-	rüşvetçi	devlet	memurlarının	okul	binalarının	yönetmeliğe	aykırı	inşa	edilmelerine	göz	yummalarıydı	.	Bu	sayede	,	gazeteci	vatandaşlar	bu	rüşvet	öyküsünü	de	yaydılar	.	İnanılmaz	bir	manzara	ortaya	çıktı	.	New	York	Times'ı	okuyorsanız	ön	sayfasında	görmüş	olabilirsiniz	.	Yerel	bir	memur	sokakta	yerlere	kapanarak	protestoculara	gitmeleri	için	yalvardı	.	``	İstediğiniz	her	şeyi	yapacağız	.	Ama	lütfen	herkesin	önünde	protestoya	devam	etmeyin	''	diyordu	.	Fakat	bu	insanlar	,	kökten	değişim	isteyen	insanlardı	:	``	Tek	çocuk	''	politikası	yüzünden	,	sonraki	kuşaklarını	tümüyle	yitirmişlerdi	.	Tek	çocuğunun	ölümünü	gören	bir	insanın	artık	kaybedecek	hiç	bir	şeyi	yoktur	.	Bu	yüzden	de	protesto	devam	etti	.	Sonunda	Çinliler	dayanamadı	.	Vatandaş	medyasının	durması	gerektiğine	karar	verdiler	.	Protestocuları	tutuklamaya	başladılar	.	Protestoya	devam	eden	medya	kuruluşlarını	da	kapatmaya	başladılar	.	Çin	,	büyük	ihtimalle	dünyada	İnternet	sansüründe	en	başarılı	ülke	.	``	Sanal	Çin	Seddi	''	diye	lakap	takılan	bir	sistem	kullanıyorlar	.	Bu	Sanal	Çin	Seddi	de	çoğu	Çin'in	dışında	yer	alan	,	sınırlı	sayıda	parçalar	halinde	ve	görece	yavaş	güncellenen	,	profesyonellerin	hazırladığı	medyayı	filtreleyen	bir	grup	gözetleme	noktasından	oluşuyor	.	Bu	dört	özellik	sayesinde	,	yurtdışından	ülkelerine	giren	bilgileri	kontrol	edebiliyorlar	.	Ama	tıpkı	Majino	Hattı	gibi	,	Çin'in	Sanal	Seddi	de	bu	seferki	olayda	yanlış	tarafa	bakıyordu	.	Çünkü	bu	dört	özelliğin	hiç	birisi	bu	olayda	geçerli	değildi	.	Medya	yerel	olarak	,	amatörler	tarafından	,	büyük	hızla	hazırlanıyordu	ve	inanılmayacak	kadar	bol	miktardaydı	.	Bu	nedenle	filtrelenmesi	mümkün	değildi	.	Dolayısıyla	,	12	senedir	İnternet'i	başarılı	bir	şekilde	filtrelemeyi	beceren	Çin	hükümeti	,	şimdi	İnternet	hizmetlerinin	bir	bölümünü	tümden	kapatıp	kapatmamaya	karar	vermeye	çalışıyor	.	Çünkü	profesyonel	medyadan	amatör	medyaya	geçiş	o	kadar	büyük	bir	farklılık	yaratıyor	ki	,	başka	bir	çözüm	bulamıyorlar	.	Bu	olay	da	bu	hafta	içinde	oluyor	.	Bu	hafta	,	Tiananmen'in	20'nci	yıldönümü	.	Daha	iki	gün	önce	,	Twitter'a	ulaşımı	kestikleri	açıklandı	.	Çünkü	filtrelemek	için	başka	bir	yol	bulamadılar	.	Vanayı	tümden	kapatmak	zorunda	kaldılar	.	Bu	değişiklikler	,	sadece	mesajları	sansürlemek	isteyen	insanları	etkilemiyor	.	Mesaj	göndermek	isteyenleri	de	etkiliyor	.	Çünkü	şu	anda	,	sadece	tek	bir	stratejinin	değil	,	bütün	ekosistemin	tümüyle	değişimini	yaşıyoruz	.	20.	yüzyıldaki	klasik	medya	sorunsalı	,	mesaj	vermek	isteyen	bir	organizasyonun	bu	mesajı	,	bir	şebekeye	bağlı	insanlara	nasıl	gönderecekleriydi	.	20.	yüzyılın	bu	soruya	cevabı	şuydu	:	Mesajı	paketle	.	Herkese	birden	gönder	.	Ulusal	mesaj	.	Bireyler	hedef	.	Nispeten	az	sayıda	üretici	.	Çok	pahalı	bir	yöntem	.	Bu	yüzden	,	insanlara	mesaj	gönderme	konusunda	fazla	rekabet	yoktu	.	Bu	durum	artık	sona	erdi	.	Medyanın	,	gittikçe	daha	küresel	olduğu	bir	manzara	görüyoruz	.	Sosyal	,	her	yerde	ve	ucuz	.	Artık	dış	dünyaya	,	dağınık	bir	dinleyici	kitlesine	mesaj	göndermek	isteyen	bir	çok	kurum	bu	değişikliğe	ayak	uydurdu	.	Dinleyici	kitlesi	cevap	da	verebiliyor	.	Bu	biraz	ürkütücü	.	Ama	bir	süre	sonra	herkes	gibi	ayak	uyduruluyor	.	Ama	,	esas	çılgın	değişiklik	bu	da	değil	.	Gerçekten	çılgın	değişiklik	işte	burada	.	Artık	birbirimizden	bihaber	yaşamadığımız	gerçeğinde	.	Tüketicilerin	artık	üretici	de	oldukları	gerçeğinde	.	Dinleyicilerin	artık	doğrudan	birbirleriyle	konuşabilecekleri	gerçeğinde	.	Çünkü	profesyonellerden	çok	daha	fazla	sayıda	amatör	var	.	Çünkü	bir	ağın	karmaşıklığı	,	katılımcıların	sayısının	karesine	eşit	.	Bu	,	ağ	büyüdüğü	zaman	gerçekten	çok	büyüdüğünü	gösteriyor	.	Daha	bu	son	on	sene	içinde	,	tüketici	kullanımına	açık	olan	medyanın	çoğu	profesyoneller	tarafından	üretiliyordu	.	Bu	günler	,	asla	geri	dönmemek	üzere	sona	erdi	.	Artık	bedelsiz	kaynaklar	,	bu	yeşil	çizgilerin	üzerinden	değiş	tokuş	ediliyor	.	Şimdi	de	sonuncu	öykümü	anlatacağım	.	Obama'nın	seçim	propogandası	sırasında	sosyal	medyanın	en	yaratıcı	kullanımlarından	birine	şahit	olduk	.	Sadece	politik	dünyadaki	en	yaratıcı	kullanımı	demiyorum	.	Bu	güne	kadarki	en	yaratıcı	kullanım	.	Obama'nın	yaptıklarından	biri	,	myBO.com	adında	bir	site	açmaktı	.	Bu	site	çok	ünlendi	.	Milyonlarca	vatandaş	,	katkıda	bulunmak	için	siteye	gitti	ve	yardımcı	olmak	için	değişik	yollar	bulmaya	çalıştılar	.	Muhteşem	bir	tartışma	ortamı	oluştu	.	Bu	senenin	sonlarına	doğru	,	Obama	,	``	Yabancı	İstihbarat	Gözetleme	Kanunu	''	konusundaki	görüşünü	değiştireceğini	açıkladı	.	Ocak	ayında	,	Amerikalılar'ı	izin	almadan	gözetlemeye	ve	takip	etmeye	izin	verebilecek	bir	kanunu	reddedeceğini	söyledi	.	Yaz	ortasında	,	seçim	propogandaları	devam	ederken	,	``	bu	konuyu	yeniden	düşündüm	;	fikrimi	değiştirdim	.	bu	kanunu	onaylayacağım	''	demişti	.	Destekçileri	de	bu	sayfaya	gidip	öfkelerini	herkesin	ortasında	kustular	.	İlk	yarattıklarında	``	Senatör	Obama	''	yazıyordu	;	sonradan	bu	``	Başkan	Obama	''	ya	dönüştü	.	``	Lütfen	Yabancı	İstihbarat	Gözetleme	Kanunu	konusunda	kararınızı	düzeltin	.	''	Bu	forum	açıldıktan	bir	kaç	gün	sonra	myBO.com	sitesinde	en	hızlı	büyüyen	forum	oldu	.	Bir	kaç	hafta	içinde	en	büyük	forum	oldu	.	Obama	,	bir	basın	açıklaması	yapmak	zorunda	kaldı	.	Cevap	vermek	zorunda	kaldı	.	Söylediğinin	özü	şuydu	:	``	Bu	konuyu	tekrar	düşündüm	.	Neler	söylediğinizi	ve	niye	karşı	çıktığınızı	anlıyorum	.	Ama	hepsini	göz	önünde	bulundurduktan	sonra	,	hala	kanunu	onaylamayı	düşünüyorum	.	Fakat	sizlere	dönüp	de	,	'bana	hak	vermemenizi	anlıyorum	'	demek	istedim	.	Bu	riski	alacağım	.	''	Bu	kimseyi	memnun	etmedi	.	Ama	bundan	sonra	forumda	ilginç	bir	şey	oldu	.	Forumdakiler	,	Obama'nın	forumu	kapatmadığını	farkettiler	.	Obama	propogandasını	yönetenlerin	hiç	biri	grubu	gizlemeye	,	veya	girilmesini	zorlaştırmaya	,	veya	silmeye	,	varlığını	reddetmeye	,	siteden	kaldırmaya	çalışmamıştı	.	myBO.com	ile	gerçekleştirilmesi	amaçlanan	şey	,	destekçilerin	biraraya	gelmesiydi	,	destekçilerin	kontrol	altına	alınması	değildi	.	Böyle	bir	disiplin	,	bu	medyadan	olgun	bir	şekilde	faydalanılması	için	şart	.	Bildiğimiz	,	geleneksel	medya	manzarasının	,	yani	amatörlere	bilgi	gönderen	profesyonellerin	kontrol	edilmesi	çok	alışılmış	olsa	da	ve	kavramsal	olarak	basit	olsa	da	,	giderek	ortadan	kalkıyor	.	Medyanın	,	küresel	,	toplumsal	,	herkese	açık	ve	ucuz	olduğu	günümüzde	,	medyanın	eski	takipçilerinin	giderek	katılımcılara	dönüştüğü	günümüzde	,	medya	gitgide	bireyler	tarafından	tüketilecek	tek	bir	mesaj	hazırlanan	bir	ortam	olmaktan	çıkıyor	.	Daha	ziyade	,	gruplar	oluşturup	,	desteklemeye	yarayan	bir	ortama	dönüşüyor	.	Önümüzdeki	seçenek	,	yani	,	dünyanın	herhangi	bir	yerine	duyurmak	istediği	bir	mesajı	olan	herkesin	önündeki	seçenek	,	böyle	bir	medyayı	isteyip	istememek	değil	.	Çünkü	zaten	önümüzdeki	medya	ortamı	artık	bu	.	Karşımızdaki	soru	,	daha	ziyade	,	``	Her	ne	kadar	bildiğimiz	yöntemleri	değiştirmek	anlamına	gelse	de	...	...	bu	yeni	medyadan	nasıl	en	iyi	yararlanabiliiriz	?	''	Çok	teşekkür	ederim	.	(	Alkış	)