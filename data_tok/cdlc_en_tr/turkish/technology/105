(Video) Nicolas Negroponte: Çalma modundaki video diske geçebilir miyiz?
İnsanlarla bilgisayarları nasıl bir araya getirdiğinizle gerçekten ilgileniyorum. Geleceğin elektronik kitapları için TV ekranları veya eşdeğerlerini kullanıyor olacağız. (Müzik, karışık sesler) Dokunmatik ekranlarla çok ilgilendim, yüksek teknoloji, insan etkileşimi, kullanmak için parmaklarını kaldırmadan. Bilgisayarların insanlara temas ettiği başka bir yol var: Giymek, fiziksel olarak giymek. 11 Eylül'de aniden dünya büyüdü.
NN: Teşekkürler. (Alkışlar)
Teşekkürler.
Bunu yapmam istendiği zaman, daha önce yaptığım 14 TED sunumuna da bakmam istendi, kronolojik olarak. İlki aslında iki saatti. İkincisi bir saatti ve sonra yarım saat oldular, tek farkettiğim ise kelliğimin arttığı oldu. (Gülüşmeler) Hayatınızı izlediğinizi hayal edin, 30 yılını, geçişini ve bu en azından benim için oldukça şok edici bir deneyimdi. Sürem içinde yapacağım şey, 30 yıl boyunca neler olduğunu paylaşmak, sonra bir tahmin yapmak ve sonra ne yapıyor olduğumdan size biraz bahsetmek. Ve hayatımda TED 1'in nereye denk geldiği ile ilgili bir yansı koydum. Bu oldukça önemli, çünkü ondan önce 15 yıl araştırma yapmıştım. Yani birikimlerim vardı, bu sebeple kolaydı. Fidel Castro olduğumdan ve iki saat konuşabileceğimden değil veya Bucky Fuller. 15 yıllık malzemem vardı ve Media Lab kurulmak üzereydi. Yani bu kolaydı.
Fakat bu süreç hakkında birkaç şey var ve ne oldukları gerçekten oldukça önemli. Bunlardan biri, henüz bilgisayarların insan kullanımına uygun hâle gelmemiş olmadığı bir dönemdi. Ve olan bir diğer şey de, bu süreç boyunca bizim bilgisayar uzmanları olarak muhallebi çocuğu gibi görülmemizdi. Bizi ciddiye almıyorlardı. Benim şimdi size göstereceğim şey, geçmişe baktığımızda, şu anda o zamana göre daha ilgi çekici ve daha çok kabul görüyor.
Bu sebeple yılları karakterize edeceğim ve hatta benim bazı erken dönem çalışmalarıma kadar gideceğim ve bu benim 60'larda yaptığım türde bir şey: Doğrudan manipüle edilmiş, kendim de mimari okuduğumdan Moshe Safdie'nin mimarisinden oldukça etkilenmiş ve doğal ortam benzeri yapılar inşa eden robotlar bile yaptığımızı görebilirsiniz. Ve bu benim için henüz Media Lab değildi, ama duyusal hesaplama diyeceğim şeyin başlangıcıydı ve parmakları seçtim, bunun kısmi sebebi ise bunu herkesin tuhaf bulmasıydı. Parmak kullanmanın ne kadar aptalca olduğunu anlatan makaleler yayınlandı. Üç sebep var: İlki çok düşük çözünürlüklü olmaları. Bir diğer sebep, elinizin görmek istediğiniz şeyi kapatacak olması, üçüncü ve kazanan sebep ise parmaklarınızın ekranı kirletecek olması ve bu sebeple parmaklarınız hiçbir zaman kullanacağınız bir araç olmayacaktı. Bu 70'lerde yaptığımız ve hiç ortaya çıkmayan bir cihazdı. Sadece dokunmaya değil, aynı zamanda basınca da duyarlıydı.
(Video) Ses: Şuraya sarı bir daire koy.
NN: Sonraki bir çalışma ve yine TED 1'den önceydi -
(Video) Ses: Onu elmasın batısına taşı. Orada büyük yeşil bir daire oluştur. Adam: Kahretsin.
NN: Bir nevi eşzamanlı bir arayüz kullanımıydı, konuştuğun ve işaret ettiğin zaman ve bir bakıma çoklu kanal kullandığın zaman.
Entebbe gerçekleşti. 1976'da Air France kaçırıldı, Entebbe'ye getirildi ve İsrailliler sadece olağanüstü bir kurtarma operasyonu gerçekleştirmedi, bunu yapmalarının nedenlerinden biri havaalanının fiziksel modeli üzerinde çalışmış olmalarıydı, çünkü havaalanını inşa etmişlerdi, çöl içinde bir model yapmışlardı ve Entebbe'ye vardıklarında, orada önceden bulunduklarından nereye gideceklerini biliyorlardı. Amerikan hükümeti 76'da bazılarımıza bunun aynısını programlayıp programlayamayacağımızı sordu ve benim gibi biri tabii ki evet dedi. Hemen Savunma Bakanlığı anlaşma yaptı ve biz bu taşıtı ve teçhizatı yaptık. Bir çeşit simülasyon yaptık, çünkü video diskleriniz var ve tekrarlıyorum bu 76 senesi. Ve uzun yıllar sonra, bu aracı edindiniz ve Google Haritalar (Google Maps)'ınız oldu.
İnsanlar hâlâ bunun ciddi bilgisayar bilimi olmadığını düşünüyorlardı ve o zamanlar MIT başkanı olan Jerry Wiesner bunun bilgisayar bilimi olduğunu düşünen bir adamdı. Hayatta bir şeye başlamak isteyen herhangi biri için kilit noktalardan biri: Başkanınızın o şeyin parçası olduğundan emin olmaktır. Media Lab'ı meydana getirirken, bu ön koltuğunuzda bir goril olması gibiydi. Eğer hız sınırını aştığınız için durdurulmuşsanız ve trafik polisi camdan içeri bakıp yolcu koltuğunda kimin oturduğunu görmüşse, "Devam edin efendim." der. İşte böylece biz başardık ve aslında bu şirin -parantez içinde- bir cihaz. Bu Jerry Wiesner'in lentiküler bir fotoğrafıydı ve fotoğrafta değişen tek şey dudaklardı. Fotoğraftaki bu küçük lentiküler tabakayı hareket ettirdiğinizde, sıfır bant genişliğinde bir dudak senkronizasyonu meydana geliyordu. Bu o zaman için sıfır-bant genişliğinde bir telekonferans sistemiydi.
Bu Media Lab'ta bir nevi yapacağımızı söylediğimiz şeydi, bilgisayarlar dünyası, yayıncılık ve benzerleri bir araya gelecekti. Yine genel olarak kabul görmüyordu, ama ilk zamanlarda TED'in büyük bir parçasıydı. Ve bu bizim gerçekten yöneldiğimiz şeydi. Ve bu Media Lab'ı yarattı. Yaşla ilgili konulardan biri de size büyük bir güvenle söyleyebilirim ki, geleceğe gittim. Orada bulundum, gerçekten, birçok defa. Ve bunu söylememin sebebi, hayatımda kaç defa "10 yıl içinde bu olacak" dediysem, sonrasında 10 yıl geldi. "5 yıl içinde bu olacak" dediğinizde, sonrasında 5 yıl gelir. Bu yüzden bunu size orada birkaç defa bulunduğunu biraz hisseden bir adam olarak söylüyorum ve söylediklerim içinde en çok alıntılananlardan birisi hesaplama (artık) bilgisayarla ilgili değildir oldu, bu cümle o zaman çok ilgi çekmedi ve sonra çekmeye başladı. İlgi çekmeye başladı, çünkü insanlar mevcut ortamın asıl mesaj olmadığını anladı. Bu gerçekten olduça çirkin yansıda bu arabayı göstermemin sebebi, size hayatımı bir nebze de olsa karakterize eden türde bir hikâyeyi anlatmak. Bu, "Arka Koltuk Sürücüsü" adı verilen bir doktora yapan öğrencilerimden biri. Küresel konumlandırma sistemi (GPS)'nin ilk zamanlarıydı, araba nerede olduğunu biliyordu ve sürücüye sesli talimatlar verecekti, ne zaman sağa, ne zaman sola dönecek ve bunun gibi talimatlar. Belli oldu ki, bu talimatların içindeki birçok şey o dönemde oldukça zorlayıcıydı, mesela sonraki sağdan dön ne demekti? Eğer bir caddede ilerliyorsanız, sonraki sağ muhtemelen bir sonrakiydi ve birçok sorun vardı. Öğrenci müthiş bir tez hazırladı ve MIT patent ofisi dedi ki, "Patent almayın. Hiçbir zaman kabul edilmeyecek. Yükümlülükler çok fazla. Sigorta sorunları olacaktır. Patent almayın." Biz de patent almadık, fakat bu tekrar gösterdi ki bazen insanlar gerçekten neler olup bittiğine bakmıyorlar.
Bazı çalışmalar, ki bunları çok çabuk bir şekilde geçeceğim, sensörler ile alakalı birçok şey. Genç Yo-Yo Ma'yı belki tanıyabilirsiniz ve çello veya hiperçello çalarken vücudunun izlenmesi. Bu arkadaşlar o zamanlar etrafta gerçekten bu şekilde dolaştılar. Şimdi bunlar biraz daha hoş görülebilir ve daha olağan.
Size hızlı bir şekilde bahsetmek istediğim en az üç kahraman var. Marvin Minsky, bana sağduyu hakkında çok şey öğretti ve Muriel Cooper ile ilgili kısa konuşacağım, Ricky Wurman ve TED için çok önemlidir ve hatta sahneye çıktığı zaman söylediği ilk şey "Ricky'i Nicky ile tanıştırdım" olmuştu. Beni kimse Nicky diye çağırmaz ve kimse Richard'ı Ricky olarak çağırmaz, yani kimse ne hakkında konuştuğunu bilmiyordu. Ve tabii ki Seymour Papert, şu sözü söyleyen kişiydi; "Bir şey hakkında düşünmeyi düşünmedikçe düşünme hakkında düşünemezsiniz." Bu gerçekten- bunu daha sonra düşünebilirsiniz. Gerçekten oldukça derin bir ifade.
TED 2'den bazı yansılar gösteriyorum, belki yansı olarak biraz saçmalar. Sonra televizyonun gerçekten görüntülerle ilgili olduğunu hissettim. Tekrar, TED 1'i geçtik, TED 2 civarlarındayız ve burada bahsetmek istediğim şey, cihazın içinde zekâ olduğunu hayal etseniz bile, bugün nesnelerin interneti ile ilgili yapılan bazı çalışmalara bakıyorum ve ben bunun trajik bir biçimde acıklı olduğunu düşünüyorum. Çünkü olan şey insanların fırın panelini alıp telefonunuza yerleştirmeleri veya kapı anahtarını telefona yerleştirmeleri, sadece almak ve size getirmek ve aslında bu sizin gerçekten istediğiniz şey değil. Tavuğu fırına koymak istiyorsunuz, fırın "a-ha, bu bir tavuk" diyor ve tavuğu pişiriyor. "Tavuğu Nicholas için pişiriyor ve o tavuğu böyle ya da şöyle seviyor". Şimdilerde başladığımız şey aklı cihaza yüklemek yerine, cep telefonuna geri taşımak veya kullanıcıya daha yakına, özellikle nesnelerin interneti açısından çok da parlak bir bakış açısı değil. Tekrar televizyon, televizyonun bugünü dediğim şey, bu 1990'daydı ve geleceğin televizyonu bunun gibi görünecek. İnsanlar yine alaycı bir şekilde gülmüştü, pek beğeni ile gülmemişlerdi.
1990'lardaki telekomünikasyon; George Gilder bu diyagramı Negroponte değişimi olarak adlandırmaya karar verdi. Ben muhtemelen George'dan daha az ünlüyüm, bu yüzden o Negroponte değişimi dediği için kabul gördü, fakat fikirler yeryüzüyle buluşur, havalanır, havayı doldurur ve toprağa geri dönerek rolünü tamamlar. Bu o yıldan orijinal bir yansı ve gerçekle sıkı sıkıya örtüştü.
Wired dergisini başlattık. Bazı insanlarla resepsiyon masasına dönüşümlü olarak baktığımızı hatırlıyorum ve bir ebeveyn oğlunun Wired'a üye olmak için Sports Illustrated'dan vazgeçtiğine sinirlenerek aramıştı, "Porno dergi falan mısınız?" dedi ve oğlunun Wired ile neden ilgilenmiş olabileceğini hiçbir şekilde anlayamadı.
Bunu biraz hızlı geçeceğim. Bu benim favorim, 1995 yılı, Newsweek dergisinin arka sayfası. Tamam. Okuyun. (Gülüşmeler) ["Nicholas Negroponte, MIT Media Lab'ın yöneticisi,
yakında kitapları ve gazeteleri direkt olarak internetten alacağımızı tahmin ediyor. Ah, kesin."]
Birinin nasıl ölümüne yanlış olduğunuzu söylemesinin size nasıl keyif verdiğini itiraf etmelisiniz, en azından bana veriyor.
"Being Digital" çıktı. Bana ticari basında daha yer alma ve bunları halka açma fırsatı verdi ve bize aynı zamanda yeni Media Lab'ı kurma şansı verdi, eğer ziyaret etmediyseniz edin, çünkü çalışmak için mükemmel bir yer olmasının dışında güzel bir mimari parça. Bunlar o TED'lerde söylediğimiz şeyler. [Bugün aparatı çok kullanışsız olduğu için multimedya bir masaüstü veya oturma odası tecrübesi.
Bu küçük, parlak, ince ve yüksek çözünürlüklü ekranlar ile dramatik bir şekilde değişecektir. - 1995]
Bunlara geldik. Her yıl dört gözle bekledim. Ricky Wurman'ın hiç yapamadığı partiydi, ben de dâhil olmak üzere birçok eski dostunu bir anlamda davet etmişti.
Ve sonra benim için bir şeyler oldukça ciddi bir şekilde değişti. Bilgisayar ve öğrenme konularına daha çok ilgi duymaya başladım ve Seymour'dan etkilendim, fakat özellikle en çok bilgisayar programcılığını, öğrenmeye yaklaşan bir şey olarak gördüm. Bir bilgisayar programı yazdığınız zaman, sadece maddeleri listeleyerek, bir çeşit algoritma hazırlayıp birtakım komutlara çevirmezsiniz, bunun yanında bütün programlarda olduğu gibi bir hata oluştuğunda bu hatayı gidermek zorundasınızdır. Kodları açmalı, değiştirmeli, sonra yeniden çalıştırmalı ve bunu tekrarlamalısınız, bu tekrarlama öğrenmeye gerçekten çok çok güzel bir yaklaşımdır.
Bu, Seymour'la Kamboçya gibi yerlerde kendi işimi yapmama ve Çocuk Başına Bir Dizüstü Bilgisayar'ın başlamasına yol açtı. Çocuk Başına Bir Dizüstü Bilgisayar üzerine yeterince TED konuşması yapıldı, bu yüzden oldukça çabuk geçeceğim, fakat bu bize öğrenme, gelişim ve programlama alanlarında nispeten büyük ölçüde bir şeyler yapma şansı verdi. Çocuk Başına Bir Dizüstü Bilgisayar kampanyasının 1 milyar $'lık bir proje olduğunu çok az insan biliyor ve öyleydi, en azından benim yürüttüğüm 7 yıl boyunca ve daha önemlisi, Dünya Bankası sıfır katkı yapmıştı, USAID de öyle. Genellikle ülkeler kendi hazinelerini kullandılar, ki bu ilginçtir, en azından benim için daha sonra yapmayı planladıklarım açısından ilginçti. Bunlar gerçekleştiği bazı yerler.
Sonra ben bir deney yapmaya çalıştım ve deney Etiyopya'da gerçekleşti. Ve işte deney. Deney şuydu, okulun olmadığı yerde öğrenim olabilir mi? Hiçbir talimat olmadan tabletleri bıraktık ve çocukların çözümlemesine izin verdik. Kısa bir zaman dilimi içinde sadece açmayı, 5 gün içinde çocuk başına 50 uygulama kullanmayı, iki hafta içinde "ABC" şarkıları söylemeyi değil, aynı zamanda 6 ay içinde Android'i hacklemeyi başardılar. Ve bu yeterince ilginç görünüyordu. Bu belki bendeki en iyi resim olabilir. Size göre sağdaki çocuk bir çeşit öğretmenmiş gibi davranıyordu. Soldaki çocuğa bakın ve diğerlerine. Buna hiçbir yetişkin karışmadı. "Bunu daha geniş bir ölçekte yapabilir miyiz?" dedim. Peki eksik olan nedir? Burada çocuklar basın toplantısı yapıyorlar ve toprağa yazıyorlar. Ve cevap, eksik olan nedir? Aslında tahminimi atlayacağım, çünkü zamanım bitiyor ve işte soru, ne olacak?
Sanıyorum ki sorun, son bir milyar insanı dâhil etmek ve son bir milyarı dâhil etmek sıradaki bir milyarı dâhil etmekten çok farklı ve farklı olmasının sebebi sıradaki bir milyarın ulaşılabilir olması, fakat son milyar kırsalda. Kırsalda olmak ve fakir olmak çok farklıdır. Yoksulluk toplumumuz tarafından yaratılma eğilimindedir ve o topluluktaki insanların yaşadığı yokluk aynı anlama gelmemektedir. İlkel olabilirler, fakat onlara ulaşma ve onları dâhil etme yolu, Çocuk Başına Bir Dizüstü Bilgisayar'ın geçmişi ve Etiyopya'daki deney, beni aslında bunu çok kısa bir süre içinde gerçekleştirebileceğimize inandırdı.
Evet, benim planım ve maalesef ki partnerlerimi onları duyurmama müsaade edecek noktaya getiremedim, bunu bir sabit uydu ile yapmak. Sabit uyduların en iyi şey olmadığıyla ilgili çok gerekçe var, fakat neden olduklarıyla ilgili de var ve iki milyar dolarla, 100 milyondan çok daha fazla insanı dâhil edebilirsiniz, fakat ikiyi seçmemin nedeni ve bunu son yansım olarak bırakacağım, iki milyar dolar Afganistan'da her hafta yaptığımız harcamaydı. Eğer Afrika ve son bir milyar insanı böyle rakamlarla dâhil edebiliyorsak, bunu kesinlikle yapmamız gerekiyor.
Çok teşekkürler.
(Alkışlar)
Chris Anderson: Orada kal, orada kal.
NN: Bana ek süre mi vereceksiniz?
CA: Hayır. Bu çok zekiceydi, çok zekice. Çok güzel bir şekilde sundun. Nicholas, tahminin ne? (Gülüşmeler)
NN: Sorduğun için teşekkürler. Sana tahminimin ne olduğunu söyleyeceğim ve benim tahminim, bu bir tahmin, çünkü 30 sene geçecek. Ben burada olmayacağım. Fakat okumayı öğrenmekle ilgili şeylerden biri, gözümüz yoluyla bilgi edinirken çok ziyan ediyoruz, yani bu çok etkin bir kanal olmayabilir. Benim tahminim bilgiyi yutacağımız. Bir hap yutacak ve İngilizce biliyor olacaksın. Bir hap yutacak ve Shakespeare biliyor olacaksın. Ve bunu yapmanın yolu kan akışından geçiyor. Bir defa kan akışına girdiğinde, içinden ilerleyecek ve beyine ulaşacak, beyinde farklı yerlerde olduğunu bildiğinde, doğru bölgelerde depolayacak. Yani bu yutmakla ilgili.
CA: Son zamanlarda Ray Kurzweil ile takılmış olma ihtimalin var mı?
NN: Hayır, fakat Ed Boyden ile takılıyordum ve burada olan konuşmacılardan biri ile takılıyordum, Hugh Herr ve birkaç kişi daha. Bu o kadar da zorlama değil, yani 30 yıl sonrası.
CA: Bunu kontrol edeceğiz. Geri dönecek ve 30 yıl sonra bu klibi tekrar oynatacağız ve sonra kırmızı hapı yutacağız.
Bunun için teşekkürler.
Nicholas Negroponte.
NN: Teşekkürler.
(Alkışlar)