Benim sevdiğim sihir tarzı, ki ben bir sihirbazım, teknolojiyi kullanarak yanılsama yaratan sihirdir. Size üzerinde çalıştığım bir şeyi göstermek istiyorum. Bu bir uygulama, ve sanatçıların işine yarayacağını düşünüyorum, özellikle de multimedya sanatçılarının. Birkaç taşınabilir cihaz ekranındaki videoları senkronize ediyor. Buradaki dinleyicilerden, bu üç iPod'u ödünç aldım, size ne demeye çalıştığımı göstermek için. Ve bunları kullanarak, size en sevdiğim konudan bahsedeceğim: yanlıtma.
(Müzik)
En sevdiğim sihirbazlardan biri Karl Germain'dir. Çok güzel bir numarası vardır bir gül ağacı çiçek açar gözlerinizin önünde. Ama bir kelebek üretmesi en güzel numarasıdır.
(Kayıt) Sunucu: Bayanlar ve baylar hayatın yaradılışı.
(Alkış)
(Müzik)
Marco Tempest: Aldatmaca hakkında sorduklarında, şöyle söyler:
Sunucu: Sihir, tek dürüst meslektir. Sihirbaz sizi yanıltma sözünü verir, ve yanıltır.
MT: Ben kendimi dürüst bir sihirbaz olarak görüyorum. Pek çok numara kullanıyorum, yani, size bazen yalan söylüyorum. Bu konuda kendimi kötü hissediyorum. Ama insanlar her gün yalan söylüyor.
(Telefon çalar) Bir dakika.
Telefondaki Kız: Neredesin?
MT: Trafik sıkışık. Birazdan orada olurum. Bunu hepiniz yaptınız.
(Kahkaha)
Kadın: Bir dakikaya hazırım hayatım.
Adam: Bu her zaman istemiş olduğum şey.
Kadın: Çok güzel gözüküyorsun.
MT: Yanıltma, hayatın temel bir kısmıdır. Anketlere göre erkekler kadınlardan iki kat daha fazla yalan söylüyor, tabii sorulan kadınların doğru söylediklerini var sayarsak.
(Kahkaha)
Avantaj kazanmak için yanıltırız, ve zayıflıklarımızı saklamak için. Çinli general Sun Tzu der ki, tüm savaşlar yanıltmaya dayanır. Oscar Wilde da aynı şeyi romantizm için söyler.
Kimileri para için yanıltır. Haydi bir oyun oynayalım. Üç kart, üç fırsat.
Sunucu: Bir beşlik size 10 kazandırır, 10'luk ise 20. Şimdi, bayan nerede? Kız nerede?
MT: Bu mu? Üzgünüm. Kaybettiniz. Sizi yanıltmadım. Siz kendinizi yanılttınız. Kendini yanıltma. Bir yalanın, gerçek olduğuna kendimizi inandırmamızdır. Bazen ikisini birbirinden ayırmak zordur. Kompülsif kumarcılar kendini yanıltmanın ustalarıdır. (Kumar makinesi sesi) Kazanabileceklerine inanırlar. Kaybettikleri zamanları unuturlar.
Beyin unutmakta ustadır. Kötü deneyimler hemen unutulur. Kötü deneyimler çabucak kaybolur. Bu yüzden, bu uçsuz bucaksız ve yalnız evrende, biz muhteşem bir şekilde iyimserizdir. Kendimizi yanlıtmamız olumlu bir illüzyon halini alır, niçin filmler, bizi muhteşem maceralar yaşatabiliyor; niçin Romeo'ya inanıyoruz Juliet'i sevdiğini söylediğinde; ve niye basit notalar bir arada çalındıklarında, bir sonat oluşturup anlam yaratıyor.
Bu "Clair de Lune". Bestecisi Debussy der ki sanat en büyük yanıltmadır. Sanat, gerçek duygular yaratan bir yanıltmadır, gerçeklik yaratan bir yalandır. Ve kendinizi bu yanıltmaya bıraktığınızda, sihre dönüşür.
(Alkış)
Teşekkür ederim. Çok teşekkür ederim.
(Alkış)