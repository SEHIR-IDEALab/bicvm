Ben, kendim bir böcek severim -- çocukluğumdan beri değil, tabii ki, çok sonraları sevmeye başladım. Tel Aviv Üniversitesi zooloji bölümünden mezun olduktan sonra, böceklere bir nevi aşık oldum. Ve sonra, zooloji içinde, entomoloji, yani böcek bilimi bölümünü seçtim. Ve sonra kendime sordum, nasıl verimli olabilirim, ya da entomoloji bilimine nasıl yararlı olabilirim diye? Ve sonra bitki koruma dünyasına yöneldim -- bitkilerin haşerelerden ve zararlı böceklerden korunması. Ve sonra bitki koruma içide, biyolojik zirai mücadele konusuna yöneldim, zararlı populasyonunu azaltmada canlı organizmaların kullanılması olarak tanımlayabiliriz. Yani bu bitki koruma içinde kimyasalların kullanımını azaltmayı amaçlayan kapsamlı bir düzenlemedir.
Ve biyolojik zirai mücadeleyi, yeri gelmişken, ya da bahsettiğimiz bu yararlı böceklerin kullanılmasını, dünyada binlerce ve binlerce yıldır var olan, uzun, uzun zamandır var olan bu böceklerin. Fakat sadece son 120 yılda, insanlar bundan daha fazla ve daha fazla yararlanmayı, ya da, bu biyolojik kontrol olgusunu, ya da aslında doğal kontrol olgusunu, kendi yararlarına nasıl kullanacaklarını öğrenmeye başladılar. Çünkü biyolojik kontol olayını, arka bahçenizde görebilirsiniz. Sadece bir büyüteç alın. Bakın bende ne var? Bu sadece 10 kat büyüten bir büyüteç. Evet, 10 kat. Sadece bunu açın. Sadece yaprağı çevirin, ve çok küçük haşerelerden, veya bir milimetrelik örümceklerden, ya da yarım milimetre, ya da iki milimetre, oluşan yeni bir dünya görürsünüzi ve iyi ve kötü olanları ayırt edebilirsiniz. Yani bu doğal kontrol olayı abartısız her yerde var. Burada, bu binanın önünde, eminim ki var. Sadece bitkilere bir göz atın. Her yerdeler, ve bunlardan nasıl faydalanacağımızı bilmemiz gerek.
Şimdi elele verip sadece bir kaç örneğe göz atalım. Pest(zararlı) nedir? Bitkiye ne gibi bir zarar verir? Ve bahsettiğimiz doğal düşman, biyolojik kontrollü aktör, ya da iyi böcek nedir? Genel olarak, haşereler ve böceklerden bahsedeceğim, ya da maytlar,adlandıralım. Haşereler - altı bacaklı organizmalar ve örümcekler ya da maytlar, sekiz bacaklı organizmalar. Buna bakın. İşte bir pest, tahrip edici(yıkıcı) pest, bir örümcek maytı, çünkü örümcek gibi bir sürü ağ örer. Anneyi görüyorsunuz iki kızın arasında, muhtemelen sağ ve soldaki, ve sağ tarafta tek yumurta. Ve ne tür bir hasar bırakacabileceğini görüyorsunuz. Sağınızda bir salatalık yaprağı, ortada, pamuk yaprağı, ve solda domates yaprağı, bu küçük yapraklarla beraber, yapraklar tamemen yeşilden beyaza dönebilirler örümceklerin ağızlarındaki iğnelerle delinip emildikleri için.
Burada doğa devreye girer ve bize iyi bir örümcek gönderir. Bu yararlı bir mayt -- bir örümcek maytı kadar küçük, bu arada, bir milimetre, ya da iki milimetre uzunluğunda, daha fazla değil, hızlı koşan, avlayan, yakalayan örümcek maytı. Ve burada eylem halindeki bayanı görebilirsiniz sol elinizin yönünde -- soldaki maytın vucüdunu deliyor, vücudundaki sıvıyı emiyor. Ve beş dakika sonra, görüyorsunuz, sadece tipik bir ölü ceset -- buruşmuş, kanı çekilmiş, ölü bir örümcek maytı cesedi, ve yanında doymuş iki yetişkin yararlı mayt, solda bir anne, sağda genç bir larva. Bu arada, yaklaşık beş yetişkin örümcek maytı, ya da kötü mayt, ya da 15-20 pest yumurtası için 24 saatlik bir yemek demek. Bu arada, her zaman açlar.
(Kahkaha)
İşte başka bir örnek: Yaprak biti Bu arada İsrail'de şimdi ilkbahar, sıcaklık aniden yükselir. Kötü böcekleri, yaprak bitlerini tüm bitkilerin üzerinde görebilirsiniz, bamyada, ağaç minesinde, genç, taze yeşillikler üzerinde bahar bereketi, güya. Bu arada, yaprak bitlerinde, sadece dişiler var, Amazonlar gibi. Dişiler dişileri oluşturuyor, diğer dişileri dünyaya getirmek için dişileri dünyaya getirmek. Hiç erkek yok. Eşeysiz üreme, sözümona. Ve görünüşe göre, hayatlarından çok memnunlar. Burada zararı görebiliriz. Bu yaprak bitleri balsıra denen yapışkan, şekerli bir salgı üretirler, ve bu bitkinin daha üst kısımlarında toplanır. Burada yaprağı kaplayan siyah mantar, gri küften dolayı yeşilden siyaha dönen tipik bir hıyar yaprağı görüyorsunuz.
Ve şimdi kurtuluş bu asalak arı ile gerçekleşiyor. Burada bir yararlıdan bahsetmiyoruz. Burada bir parazitten bahsediyoruz, iki bacaklı bir parazit değil, sekiz bacaklı bir parazit, elbette. Bu bir parazitik arı, yine, iki milimetre uzunluğunda, narin, çok hızlı, ve çevik uçucu. Burada bu paraziti eylem halinde görebilirsiniz, akrobatik bir manevra halinde gibi. Sağdaki kurbanı ile yüz yüze gelir karnını eğerek tek bir yumurta bırakır, yaprak bitinin vücut sıvısına bırakılan tek bir yumurta. Bu arada yaprak biti kaçmaya çalışır. Tekmeler ve ısırır ve farklı sıvılar salgılar, fakat nafile, hiç bir şey olmayacak. Parazitin tek bir yumurtası yaprak bitinin vücut sıvısı içine yerleştirilecek. Ve bir kaç gün sonra, sıcaklığa bağlı olarak, yumurta çatlayacak, ve parasitin larvası yaprak bitini içten içe yiyecek. Ve tüm bunlar doğal. Bu tamamen doğal. Bu kurgu değil, kesinlikle. Yine söylüyorum, arka bahçenizde, arka bahçenizde.
Fakat bu son hali. Bu son ürün. Mumyalar. M-U-M-Y-A. Bu ölü bir yaprak bitinin görsel akıbeti. İçini de görelim. Aslında, büyüyen parazit birkaç dakika sonra dışarda. Doğum tamamlandı. Bu arada, bunu belli filmlerde görebilirsiniz. Ve bu sadece birkaç dakika alır. Ve bu bir dişiyse eğer, hemen bir erkekle çiftleşecektir, ve gider, çünkü zaman çok kısa. Bu dişi sadece üç-dört gün yaşayabilir ve yaklaşık 400 yumurta yapması gerek. Bu da 400 kötü yaprak bitinin vücut sıvısına yumurtalarını bırakmak anlamına gelir. Ve tabi ki sadece bu değil.
Diğer doğal düşmanlardan o kadar çok var ki ve bu sadece son örnek. Yine pest ile başlayalım: trips. Bu arada, hepsinin tuhaf isimleri var -- Bu yaratıkların latince adlarıyla sizi sıkmak istemedim, tamam, sadece popüler isimler. Fakat bu, hoş, narin, çok kötü bir pest. Bunu görebilirsiniz, tatlı biberler. Bu sadece egzotik, dekoratif bir biber değil, bu aynı zamanda tüketime elverişli olmayan bir biber çünkü yaprak bitlerinin neden olduğu viral hastalıktan dolayı çürümekte. Ve işte doğal düşman geliyor, küçük korsan böcek, küçük çünkü oldukça küçük©. Burada siyah yetişkini ve iki genç böceği görebilirsiniz. Ve yine, eylem halinde. Bu yetişkin tripsi deler sadece birkaç dakika içinde vücut sıvısını emer, ve diğer ava yönelir, tüm alan boyunca devam eder. Ve bu küçük korsan böcekleri salarsak, iyi olanları, örneğin, tatlı biber bölümüne, çiçeklere giderler. Ve bakın, bu çiçek yararlı böceklerle dolu, iyi olanlarla, tripsleri, yani kötü olanları yok etmişler. Yani bu çok olumlu bir sonuç, esasen. Gelişen meyveye hiç zarar yok. Meyve tutumuna hiç zarar yok. Bu koşullar altında herşey oldukça iyi. Fakat yine, soru şu, burada onları bire-bir görüyorsunuz -- pest ve doğal düşmanı.
Yaptığımız aslında bu. Kuzey İsrail'de, şimdi Kibbutz'da bu doğal düşmanların seri üretimini yapan bir işletme var. Başka bir deyişle, orada yaptığımız şey, geliştiriyoruz, doğal kontrolü, ya da biyolojik kontrol olgusunu geliştiriyoruz. Ve 3,500 metre karelik teknoloji harikası seralarda, orada, biz bu yararlı maytların seri üretimini yapıyoruz, o küçük korsan böcekleri, o parazit arıları, vb., vb. Birçok farklı tür. Bu arada, çok güzel bir doğaya sahipler. Bir tarafta Jordanian Dağlarını görüyosunuz, diğer tarafta Jordan Vadisi, ve güzel ılıman bir kış, ve hoş, sıcak bir yaz, bu yaratıkların seri üretimi için mükemmel bir ortam. Ve unutmadan, seri-üretim, genetik manipülasyon değil. GDO'lar yok, genetiği değiştirilmiş organizmalar, her neyse. Biz onları doğadan alıyoruz, ve yaptığımız tek şey, onlara optimum koşulları sağlamak, seralarda, ya da iklim odalarında, hızla çoğalıp üremeleri için. İşte bizim elde ettiğimiz şey, esasen.
Mikroskopla görebilirsiniz. Sol üst köşede, tek bir yararlı mayt görüyorsunuz. Ve bu da yararlı maytlar demeti. Bunu ampülü görüyorsunuz. Buradakini görüyorsunuz. Bu maytlardan bir gram var bende. Bir gram 80,000 birey, 80,000 birey 4,000 metre karelik bir çilek sahasını tüm sezon boyunca yaklaşık bir yıl maytlara karşı korumada yeterince iyidir. Ve bunlardan, inanın, yıl bazında düzinelerce üretebiliyoruz. Yani bu da bahsettiğim olgunun geliştirilmesidir. Ve hayır, dengeyi bozmuyoruz. Tersine, çünkü doğal dengenin kimyasallarla zaten bozulmuş olduğu yerlerde işlem yapıyoruz, buralara, bunu biraz da olsa tersine çevirmek için ve o kimyasalların kullanımını azaltarak tarımsal alanlara daha fazla denge getirmek için bu doğal düşmanları getiriyoruz. İşte ana fikir bu.
Ve etkisi nedir? Bu tabloda, iyi böceklerle gerçekleştirilen başarılı bir biyolojik kontrolün etkisini görebilirsiniz. Örneğin, İsrail'de, çalıştığımız 1,000 hektardan daha fazla bir alanda -- İsrail deyimiyle 10,000 dönümde -- koruma altındaki tatlı biberlerin biyolojik zirai mücadelesinde tarım ilacı kullanımını yüzde 75 oranında azalttık. Ve İsrail çileğinde, daha da fazla -- özellikle çileklerdeki pest maytlara karşı kullanılan ilaçların %80'i. Yani etki oldukça güçlü. Ve soru şu raya gider, özellikle yetiştiricilere ve ziraatçilere sorarsanız: Neden biyolojik mücadele? Neden iyi böcekler? Unutmadan, kaç kişiye sorarsanız o kadar farklı cevap alırsınız. Fakat, örneğin buraya giderseniz, Güneydoğu İsrail, Great Rift Vadisi'nin üzerindeki Arava bölgesi, gerçekten en üst nokta -- İsrail tarımının incisinin bulunduğu yer, özellikle sera koşullarında, ya da screenhoue koşulları altında -- tüm bu yolu aldığınızda, bunu göreceksiniz çölün tam ortasında. Ve yaklaşırsanız, kesinlikle bunu izleyebilirsiniz, dedeler-nineler torunlarıyla beraber, doğal düşmanları, iyi böcekleri dağıtıyor, özel giysiler ve maskeler giyerek kimyasalları uygulamak yerine. Güvenlik, uygulama bakımından, bu, neden biyolojik kontrol sorusuna üreticilerden aldığımız bir numaralı cevap.
İki numara, bir çok üretici zararlıların kimyasallara karşı direnç kazanacakları fikri karşısında çaresiz kalmış durumdalar, aynen difteri virüsünün antibiyotiklere dirençli hale gelmesi gibi. Aynı şey, çok hızlı bir şekilde gerçekleşebilir. Neyse ki, hem biyolojik kontrolde, hem de doğal kontrolde direnç çok çok nadirdir. Bu çok zor gerçekleşir. Çünkü bu evrimdir, bu, kimyasalların kullanılması durumunda oluşan direncin tersine, doğal orandır.
Ve üçüncü olarak, kamu talebi. Kamu talebi -- kamu kimyasalların azaltılmasını ne kadar çok talep ederse, üreticiler de, yetiştirebilecekleri ve mümkün olan yerlerde kimyasallar yerine biyolojik kontrolü kullanmaları gerektiğinin o kadar farkında olurlar. Hatta burada, bir başka üretici, görüyorsunuz, böceklerle ilgileniyor, iyi böceklerle ve kötü olanlarla, bu büyüteci kafasına takmış, ürünleri içinde sadece güvenli bir şekilde yürüyor.
Son olarak, vizyonumu gerçekleştirmek istiyorum, ya da, aslında, hayalimi. Çünkü, görüyorsunuz, bu realite. Şu farka bir bakın. Dünya çapında biyokontrol endüstrisinin tam dönüşümünü gerçekleştirirsek, maliyet, 250 milyon dolar. Ve dünyadaki tüm ürünler üzerindeki pestisit endüstrisine bakın. Sanırım 100 kat daha fazla, ya da öyle bir şey. 25 milyar. Yani aşılacak kocaman bir boşluk var. Yani aslında, bunu nasıl yapabiliriz? Bu boşluğu yıllar içinde nasıl aşabiliriz, ya da nasıl daraltabiliriz? Herşeyden önce, daha güçlü, iyi ve güvenilir çözümlere, seri üretebileceğimiz, ya da koyuyabileceğimiz daha fazla yararlı böceğe ihtiyacımız var. İkinci olarak, taze tarım ürünlerinde kimyasalların kullanımının azaltılması konusunda daha yoğun ve daha katı kamu talebi yaratmamız gerek. Ve üçüncü olarak, bu endüstrideki potansiyel üreticilerin de bilincinin artırılması gerek. Ve bu boşluk daralır. Adım adım, daralır.
Yani son slaytım: Hepimizin söylediği gibi, aynı zaman da görebilirsiniz de, doğaya bir şans verin. Bunu biyokontrol savunucuları ve uygulayıcıları İsrail'deki ve yurt dışındaki savunucuları ve uygulayıcıları adına söylüyorum, gerçekten doğaya bir şans verin.
Teşekkür ederim.
(Alkış)