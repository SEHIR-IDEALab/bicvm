Son bir kaç gündür duyduğunuz muhteşem konuşmaların çoğu bir şey hakkında düşünmüş olan, uzmanlaşmış, neler olduğu hakkında bir fikri olan karaktere sahip insanların konuşmaları. Hepiniz bahsetmem gereken konu hakkında bilgilisiniz. Yani, basitlik nedir biliyorsunuz, karmaşıklık nedir biliyorsunuz. Sorun şu ki, ben bilmiyorum. Ve şimdi yapacağım şey, konu hakkındaki bilgisizliğimi sizlerle paylaşmak.
Şunu okumanızı istiyorum çünkü bir dakika içinde buna geri döneceğiz. Bu alıntı, efsanevi Potter Stewart'ın pornografi konusundaki fikri. İzin verin okuyayım, önemli detaylar var burada. "Kısaltılmış tarif; sert pornografi; ve belki de hiçbir zaman zekice tanımlamada başarılı olamayacağım. Ama gördüğümde ne olduğunu bilirim." Buna birazdan tekrar geleceğim.
Yani, nedir basitlik? Bazı örneklerle başlamak iyi olacak. Bir kahve bardağı, kahve bardakları hakkında düşünmeyiz, ama onlar düşündüğünüzden çok daha fazla ilginç olabilirler. Bir kahve bardağı bir araçtır, evet, bir haznesi vardır, evet ve tutacağı, evet. Tutacak sizin onu taşımanızı sağlarken haznesi sıcak sıvı ile doludur, evet. Bu neden önemlidir? Kahvenizi içebilmenizi sağlar. Ama aynı zamanda kahve sıcakken, sıvı sterildir. Bu şekilde koleraya yakalanma olasılığınız yoktur. Yani kahve bardağı, ya da tutacaklı bardak, toplum tarafından halk sağlığını sağlamak için kullanılan aletlerden biridir. Makaslar kıyafetlerinizdir. Gözlükler şeyleri görmenizi sağlar, ve sizi çitalar tarafından yenmekten ya da bir araba tarafından ezilmekten korurlar. Ve kitaplar, her şeyden öte, eğitiminizdir.
Ama basit şeylerin aynı zamanda çok önemli olan, bir diğer sınıfı vardır. İşleyişte basit, ama yapılışlarıyla o kadar da basit olmayan. Ve buradaki iki şey sadece örnek. Biri cep telefonu, her gün kullanıyoruz. Ve bu bir karmaşıklığa dayanır, ki arkadaşım Benoit Mandelbrot'un tartıştıklarından farklı bazı karakteristik özellikleri vardır, ama bunlar çok ilginçtir. Ve diğeri elbette, doğum kontrol hapı, basit bir şekilde, toplumun yapısında, kadının rolünü değiştirip onlara üreme seçimi yapabilmeleri konusunda imkan sağlayarak toplumun yapısını tamamen değiştirmiştir.
Bu kelime hakkında düşünmenin iki yolu var sanırım. Ve burada Potter Steward'tan yaptığım alıntıyı bozuyor; makaslardan cep telefonuna, internet ve doğum kontrol haplarına kadar geniş yelpazedeki şeyleri düşündüğümüzde bunların basit olduklarını işlevlerinin basit olduğunu söyleyerek değiştiriyorum işlevleri basittir - ve basitliği gördüğümüzde tanıyoruz.
Ya da belki bunu yapmanın başka bir yolu var, yani sorunları "NE" olgusu üzerinden düşünmek gibi, eğer ahlakçı filozoflarla ilişkilendirirseniz bu çaydanlık sorunu olarak adlandırılır. Çaydanlık sorunu şekilde ortaya koyacağım. Bir çaydanlık gördüğünüzü varsayın, ve bu çaydanlık sıcak suyla dolu. Ve sonra şu soruyu sorarsınız: Su neden sıcak? Ve bu basit bir sorudur. Şunun gibi: Basitlik nedir? Cevaplardan biri şu olabilir: Çünkü su moleküllerinin kinetik enerjisi yüksektir ve şeyler etrafında hızlı bir şekilde zıplarlar. Bu bir tür fizik bilimi akıl yürütmesidir. İkincisi şu olabilir: Çünkü yanan bir ocağın üzerinde duruyordu. Bu tarihsel bir akıl yürütmedir. Üçüncüsü, çay için sıcak su istedim. Bu kasıtlı bir akıl yürütmedir. Ve ahlakçı bir filozoftan gelmesinden dolayı, dördüncüsü, bunun evren hakkında Tanrı'nın bir planı olduğu, olabilir. Tüm bunlar ihtimallerdir.
Önemli olan nokta, tek bir soru sorduğunuzda ve cevabı için tek bir kutu olduğunda, bu tek sorunun aslında içinde bir çok farklı anlam barındıran bir çok sorunun bulunması ama aynı kelimelerle ifade ediliyor olması durumunda başınızın derde girdiğidir. Basitlik nedir? diye sormak, sanırım bu kategoriye girer. Bilimin durumu nedir? Ve ilginç bir şekilde, karmaşıklık yüksek derecede gelişmiştir. Karmaşıklığın ne olduğuna dair ilginç birçok bilgi var. Basitlik, anlaşılması biraz güç nedenlerden dolayı, adeta aranmıyor, en azından akademik dünyada.
Biz akademisyenler - Ben bir akademisyenim - karmaşıklığı severiz. Karmaşıklık hakkında yazılar yazabilirsiniz. Ve karmaşıklığın hoş tarafı, bir çok açıdan temel olarak ele avuca sığmamasıdır, yani sonuçlarında sorumlu olmazsınız. Basitlik - hepiniz Waring marka karıştırıcınızın sabahları Waring karıştırıcısının yapması gerekeni yapmasını istersiniz patlamasını ya da Beethoven çalmasını değil. Bu tarz şeylerin sınırları ile ilgilenmezsiniz. Yani birinin ne hakkında meraklı olduğu sistemin ödülleriyle çok ilgilidir. Karmaşıklık ve ortaya çıkışı hakkında düşünmenin bir çok ödülü varken, basitlikle ilgili düşündüğünüzde çok fazla yoktur. Yapmak istediklerimden birisi de siz böyle bir göreve sahip olduğunuzu bilmeseniz de çok önemli bir görevde size yardımcı olmak; bu görev, akşam yemeğinde bir fizikçinin yanına oturup nasıl sohbet edeceğinizi anlamanızdır. Ve odaklanacağım kelimeler karmaşıklık ve doğuşu olacak çünkü bunlar sohbeti başlatmanızı sağlar ve sonrasında diğer konularda hayal kurmanızı.
(Gülüşmeler)
Pekâlâ, bu şeylerin ışığında karmaşıklık nedir? Ve belirme-ortaya çıkış nedir? Aslında karmaşıklığın gayet işe yarayan bir tanımlaması var. Bu bir sistem, trafik gibi, bir çok bileşeni var. Bileşenler birbirleriyle ilişki halindeler. Bunlar arabalar ve sürücüler. Enerji harcarlar. Anlaşılıyor ki, ne zaman bu sisteme sahip olsanız, tuhaf şeyler oluyor, ve Los Angeles’lı biri olduğunuzda muhtemelen bunu herkesten iyi anlarsınız. Şimdi vereceğim diğer bir örnek gerçekten önemli bir güncel bilim örneği. Bunu muhtemelen okuyamazsınız. Sizin okumanız maksadıyla yazılmamış. Ama bu her bir hücrenizde herhangi bir anda devam eden kimyasal reaksiyonların küçük bir parçası. Ve gördüğünüz trafik gibi. Hücre ile ilgili muhteşem olan şey diğer hücrelerle gayet kararlı bir çalışma ilişkisi sürdürmesidir. Ama nedenini bilmiyoruz. Her kim size hayatı anladığımızı söylerse, uzaklaşın.
Ve izin verin bunu en basit seviyesine indireyim. Yakınlarda Bill Gates'den duyduk. Hepimiz, bir noktaya kadar, Bill Gates denen şeyi çalıştık. Dehşet. Bununla ilgili öğrenebileceğiniz her şeyi öğrendiniz. Ve sonra çalışabileceğiniz başka tür bir şey var, ve bunu sıkı bir şekilde çalışırsınız. Bu bir Bono'dur. Bu Bono. Ama sonra, eğer bu iki şey hakkında öğrenebileceğinizi öğrendiyseniz, ve onları bir araya getirirseniz, bu birleşim hakkında ne söyleyebilirsiniz. Cevap: Fazla değil. Ve bu karmaşıklıktır. Şimdi, bunu bir şehre, bir topluma yaptığınızı hayal edin, ve açıkçası, ilginç bir sorununuz var demektir.
Pekâlâ, izin verin size basitlik ile ilgili kendine özgü bir örnek vereyim. Ve sonra sizi çok faydalı olduğunu düşündüğüm bir kelime ile 'istiflemek' ile tanıştırmak istiyorum. Ve istiflemeyi bir tür basitlik için kullanacağım ve çok basit ve çok güvenilir bir karaktere sahip olduğu için de onunla bazı şeyler kurabileceğim. Ya da 'basit'i güvenilir, tahmin edilebilir, tekrarlanabilir anlamında kullanacağım. Ve örnek olarak kullanacağım şey, internet çünkü istiflenmiş basitlik için gerçekten güzel bir örnek. Karmaşık bir sistem olarak tanımlıyoruz ki öyle, ama aynı zamanda başka bir şey de.
İnternet matematikle başlar. İkili değerle başlar. Ve eğer tabandaki şeylerin listesine bakarsanız, birden ona kadar ve devamındaki Arap rakamlarına aşinayız. İkili değerle, bir 0001 yedi 0111. Soru şu: Neden ikili değer Arap rakamlarından daha basit. Ve cevap basitçe şu, eğer üç parmağınızı kaldırırsanız, bu kadar kolayca sayabilirsiniz, ama bunu tutarsam, az önce yedi yaptığımı söylemek zor gibi. Bunun meziyeti, bu sayıları gösteren en basit yöntemidir. Başka her şey daha karışıktır. Onunla hataları yakalayabilirsiniz. Okunması da gayet açıktır. İkili değerle ilgili bir çok güzel şey var. Yani bir kez nasıl okuyacağınızı anladığınızda çok, çok basittir. Şimdi eğer bu ikili değerin sıfır ve birini göstermek isterseniz, bir alete ihtiyacınız olur. Ve hayatınızdaki ikili değerdeki şeyleri düşünün. Bunlardan biri elektrik anahtarlarıdır. Açık ya da kapalı olabilir. İkili değerdir bu.
Şimdi tüm duvar anahtarları, bildiğimiz gibi, bozulur. Ama yoğun madde fizikçisi olan arkadaşlarımız yaklaşık 50 yıl kadar önce, çok hoş bir alet buldular, bu kavanozun altında görülen şeyi yaratmayı başardılar, bu bir transistör. Bir transistör, bir duvar anahtarından başka bir şey değildir. Açıp kapar, ama bunu parçaları hareket ettirmeden yapar, ve temelde çok uzun zaman boyunca hata yapmaz. Yani basitliğin ikinci katmanı transistör ve internetti. Transistör çok basit olduğu için, bir çoğunu bir araya getirebilirsiniz. Ve onlardan bir çoğunu bir araya getirip entegre devre denilen şeyi üretirsiniz. Ve güncel entegre bir devre bu yongaların her birinde bir milyar transistör gibi bir sayı barındırabilir, her biri her defasında mükemmel şekilde çalışmak zorundadır. Bu basitliğin diğer katmanı, ve aslında entegre devreler gerçekte şu anlamda basittir, genel olarak gayet iyi çalışırlar.
Entegre devrelerle, cep telefonları yapabilirsiniz. Hepiniz cep telefonlarınızın çoğu zaman çalışıyor olmasına alışkınsınızdır. Boston'da, Boston cep telefonlarının kapsaması açısından Namibya gibidir, yani buna her zaman alışkın değiliz, sadece bazen. Ama, aslında, eğer cep telefonunuz varsa, o zaman Namibya gibi bir yerde bulunan şu hoş hanıma gidebilirsiniz, ve onun MIT'den elektrik mühendisliği derecesi olmadığı halde, son derece mutlu bir şekilde cep telefonunu kullanarak komik bir şekilde enerji elde ettiğini görürsünüz. Ve buradan, internet geliyor. Ve bu kıta boyunca bit (bilgi iletme birimi) akışı haritası. Orada ortadaki parlak iki yuvarlak ABD ve Avrupa.
Ve tekrar basitliğe dönüyoruz. Yani burada, büyük fikirlerden biri olduğuna inandığım, Google var, bu basit portal içinde tüm dünyanın bilgisini ulaşabilir kılacağını iddia ediyor. Ancak önemli olan şu ki olağanüstü basit fikir her biri karmaşıklığa karışan ki aslında içinde basit olan basitlik katmanlarına dayanır, bu anlamda tamamıyla güvenilirdir.
Pekala, izin verin dört genel açıklama, bir örnek ve iki aforizmayla bitireyim. Basit şeylerle ilgili düşünürken faydalı olacağını düşündüğüm özellikler: Birinci olarak, tahmin edilebilirdir. Davranışları tahmin edilebilir. Şimdi, basit şeylerin hoş özelliklerinden bir tanesi, genel olarak ne yapacağını bilmenizdir. Yani basitlik ve tahmin edilebilirlik basit şeylerin özellikleridir. İkincisi, ve bu gerçek dünyaya ait bir beyandır, ucuzdurlar. Eğer yeterince ucuz şeylere sahipseniz, insanlar onları kullanım yolları bulacaklardır, çok ilkel görünse dahi. Yani, mesela, taşlar. Taşlarla katedraller inşa edebilirsiniz, nasıl yapılacağını bilmeniz yeter. Onları bloklar halinde oyar ve sonra birbirleri üzerine yığarsınız, ve ağırlığı taşırlar.
Yani bir işlevi olmalı, işlevi tahmin edilebilir olmalı ve maliyeti düşük olmalı. Bunun anlamı, yüksek bir performansınız ya da düşük maliyetiniz olması gerektiğidir. Ve sonra, son bileşen olarak şunu önereceğim, yapıtaşı olarak hizmet etmesi ya da edecek potansiyeli olması. Yani, onları yığabilirsiniz. Ve yığma şu anlamdadır, ya da şu anlama gelebilir, ya da keyfi ve boyutlu bir uzay anlamına gelebilir. Ama eğer işlevi olan bir şeye sahipseniz, ve gerçekten ucuzsa, insanlar onu bir araya getirerek yeni şeyler üretmenin yollarını bulacaktır. Ucuz, işlevsel, güvenilir şeyler insanların yaratıcılığını serbest bırakır, böylece hayal edemeyeceğiniz şeyler inşa ederler. İlk transistöre dayanarak interneti tahmin etmenin yolu yoktur. Basitçe bu mümkün değildir. Yani bileşenler bunlardır.
Şimdi vermek istediğim örnek kendimizin yaptığı işten bir örnek. Gelişmiş dünyaya sağlık hizmeti götürmekle çok ilgiliyiz. Ve bu belirli iş alanında yapmak istediğimiz şeylerden biri, medikal tanıyı mümkün olduğunca sıfır maliyete yakın yapmanın yolunu tutmak. Peki, bu nasıl yapılır? Bu, elektriğin olmadığı, paranın olmadığı, tıbbi yeterliliğin olmadığı bir dünya. Ve detaylara girerek zamanınızı almak istemiyorum, ama sağ aşağıda bizim sahip olduğumuz şeye benzer bir şeyin örneğini görüyorsunuz. Küçük bir kağıt parçası. Üzerine çizgi romanları basarken kullanılan teknolojiye benzer, ki bu fikrin ilhamı da budur, bir teknolojiyle birkaç şey basılmış. Ve altına bir damla damlatıyorsunuz, bu durumda, idrar. Şu küçük dallara doğru yükseliyor. Herhangi bir güç gerekmiyor. Renkler değişiyor. Bu durumda, böbrek işlevini okuyorsunuz. Ve, bu dünyanın bu tarafındaki sağlık çalışanları çoğunlukla bu tür şeyleri yapmaya meraklı 18 yaşında AK-47'si olan işsiz ve dünyayı gezmeye meraklı kişiler olduğu için, o bunun cep telefonuyla fotoğrafını çekip doktorun olduğu yere resmi yollayabilir, ve doktor resme bakabilir.
Burada yaptığınız, her yerde ulaşılabilir olan teknolojiyi alarak gayet ucuz olan bir alet yapmak ve bunu da çok çok güvenilebilir bir dizaynda gerçekleştirmek. Eğer bunu yapabilirsek, daha fazla işlev kurabilirsek, yığılabilir olacaktır. Demek istediğim, eğer bir ya da iki basit teknolojili şeyin çalışmasını sağlayabilirsek, bir çok geniş çeşitlilikteki insani duruma uygulanabilir olacaktır, ve böylece, hep düşey hem de dikey yönde genişleyebilir olacaktır. Benim buna ilgimin bir kısmı, söylemeliyim ki, bunu nasıl kibarca söyleyebilirim, temel olarak bozulduğunu düşündüğüm Amerikan sağlık sisteminin temel yapısını değiştirmek ya da temizlemektir.
İzin verin, (Alkışlar)
İki aforizmayla kapatmama izin verin. Bir tanesi Bay Einstein'dan. 'Her şey mümkün olduğunca basit yapılmalıdır ama daha basit değil' der. Ve bunun bir problem hakkında düşünmenin iyi bir yolu olduğunu sanıyorum. Eğer zaten basit olan bir şeyden çok fazla şey çıkarırsanız, işlevini kaybedersiniz. Düşük maliyetli olmalı, ama aynı zamanda işlevsel olmalı. Yani çok basit yapamazsınız. Ve ikincisi tasarım meselesi, ve bu direk ilişkili değil ama hoş bir ifade.
Bu Saint-Exupery'den. 'Tasarımda mükemmele ulaştığınızı, ekleyecek bir şey olmadığında değil, çıkaracak bir şey olmadığında anlarsınız' demiştir. Ve bu kesinlikle doğru bir istikamette gidiyorsunuz demektir. Yani, bence basitlik kelimesiyle Rancuzzi'yi kapsamayan bu tür bir dersle yapılabilecek şey, Modrian'ın neden Van Gogh'tan daha iyi ya da kötü veya Van Gogh'dan neden daha basit ya da karmaşık olduğunun, ve Mozart'ın Bach'tan daha basit olup olmadığı sorusunun cevabına işaret etmez.
Ama, bir anlamda gerçek hayatta bir şeyler yapan insanlarla şeyler hakkında düşünen insanları ayırmada bir noktayı işaret eder, ki bu da, soru sormanın entelektüel bir başarısıdır: Şeyleri olabildiğince NASIL basitleştirebiliriz; olabildiğince ucuz, olabildiğince işlevsel ve kendi içinde rahatça bağlanabilir (yığılabilir) yapabiliriz? Eğer teknolojimizde bu tür bir basitliğe ulaşabilirsek ve sonra bunu size verirsek, gidip tüm o muhteşem şeyleri yapabilirsiniz.
Çok teşekkürler.
(Alkışlar)
Chris Anderson: Hızlı bir soru. Yani bu basitlik bilimi ile bir gün gelip bir çok sistemi; diyelim finansal sistemi ya da hukuki sistemi, sağlık sistemini ve diyelim bir takım nedenlerden ötürü tehlikeli bir noktaya gelmiş, hatta işlevsizleşmiş sistemleri düzeltebileceğine inanıyor musunuz, ve bunu basitleştirmenin yolu bu mudur?
George Whitesides: Evet, bence olabilir çünkü eğer sistemin oluştuğu bileşenlere bakarsanız ve hassasiyetini ya da istikrarını incelerseniz, bu temele dayanarak muhtemelen bir tür risk değerlendirmesi yapabilirsiniz.
CA: Bunu yapmaya başladınız mı? Yani, sağlık sistemiyle, maliyet tarafında bir tür radikal çözümünüz var ama sistem açısından bakınca?
GW: Hayır. Bunu nasıl basitçe anlatabilirim. hayır.
CA: Bu basit, güçlü bir cevaptı. GW: Evet.
CA: Sahip olduğunuz diagnostik teknoloji açısından bakarsak, bu belki ölçekten dışarı çıkma diye tanımlayabileceğimiz şey nerede ve ne zaman görülebilir.
GW: Hızlı bir şekilde ortaya çıkıyor, yani sistemler çalışır, ve onları nasıl üretebileceğimizi ve bu tür şeyleri yapabileceğimizi bulmalıyız, ama basit teknoloji çalışır.
CA: Bir şirketiniz var - GW: Bir vakıf, bir vakıf. Kar amacı gütmeyen.
CA: Pekâlâ. Peki, teşekkürler konuşmanız için. Teşekkürler.