Hep	sayborg	olmak	istemişimdir	.	Çocukken	en	sevdiğim	programlardan	biri	``	The	Six	Million	Dollar	Man	''	di	(	Altı	Milyon	Dolarlık	Adam	)	.	eh	,	240	dolarlık	bir	adama	yakın	sayılır	,	fakat	...	(	Gülüşmeler	)	Her	neyse	...	Ve	normalde	bu	şeyi	giydiğim	için	kendimi	...	mahçup	bir	bilgisayar	kurdu	gibi	hissederdim	,	ama	birkaç	gün	önce	burada	dünyaca	ünlü	bir	istatistikçiyi	kılıç	yutarken	gördüm	.	dolayısıyla	yaptığım	şey	bu	grupta	normal	.	Ama	bugün	bahsetmek	istediğim	bu	değil	.	Oyuncaklar	ve	onların	doğasında	var	olan	güçten	konuşmak	istiyorum	.	Çocukluğumda	altıncı	sınıfa	kadar	Georgia	,	Atlanta'daki	bir	Montessori	okuluna	gittim	.	O	zamanlar	buna	pek	kafa	yormuyordum	,	ama	sonra	bunun	eğitimimin	en	keyifli	kısmı	olduğunu	fark	ettim	.	Ondan	sonraki	her	şey	inişe	geçmek	gibiydi	.	Ve	oyun	yapmaya	başlayıncaya	kadar	şunu	fark	etmemiştim	ki	...	aslında	oyunları	daha	ziyade	oyuncaklar	olarak	görüyorum	.	İnsanlar	bana	oyun	tasarımcısı	diyorlar	,	ama	bunlar	benim	için	daha	çok	oyuncak	.	Derken	,	Maria	Montessori	ve	metodları	fazlasıyla	ilgimi	çekmeye	başlamıştı	.	Onun	olaylara	yaklaşımı	...	Çocukların	bir	şeyleri	açık	açık	öğretilmektense	,	kendi	kendilerine	keşfetmesinin	değerine	inanması	...	İşte	bu	doğrultuda	,	çocukların	oynarken	hayatın	ve	doğanın	temel	prensiplerini	kavradıkları	oyuncaklar	tasarladı	.	Çocuklar	o	prensipleri	keşfettikçe	ilgileri	daha	da	arttı	,	ayrıca	kendi	hatalarını	da	deneyimlediler	;	orada	hataya	dayalı	öğrenme	yaklaşımı	söz	konusuydu	.	Bu	çok	önemliydi	.	Ben	de	yaptığım	oyunları	daha	ziyade	modern	Montessori	oyuncakları	olarak	görüyorum	.	Ve	onların	,	çocukların	kendi	ilkelerini	arayıp	keşfedecekleri	şekilde	sunulmalarını	istiyorum	.	Bu	doğrultuda	,	birkaç	yıl	önce	SETI	programıyla	ilgilenmeye	başladım	.	Benim	çalışma	yöntemimde	,	farklı	objelerle	ilgilenmeye	başlıyorum	,	derinlerine	dalıyorum	,	araştırıyorum	,	sonra	başka	insanların	da	benim	öğrenirken	yaşadığım	keşif	duygusunu	deneyimlemeleri	için	o	objelerden	nasıl	oyuncak	yapabileceğime	kafa	yoruyorum	.	Bu	da	beni	,	evrendeki	muhtemel	yaşamları	inceleyen	astrobiyolojiye	yöneltti	.	Ve	Drake	Denklemi'ne	.	Biliyorsunuz	,	bu	denklem	gezegenlerde	yaşam	olasılığı	,	bu	yaşamın	ne	kadar	süreceği	,	kaç	gezegen	olduğu	gibi	varsayımlarda	bulunuyor	.	Drake	Denklemi'nin	ne	kadar	ilginç	olduğunu	,	çünkü	bir	sürü	farklı	alanı	kapsadığını	fark	ettim	--	bildiğiniz	gibi	,	fizik	,	kimya	,	sosyoloji	,	ekonomi	,	astronomi	.	Beni	uzun	zaman	önce	gerçekten	etkileyen	bir	başka	şey	de	,	hatırlarsınız	,	Charles	ve	Ray	Earnes'ün	filmi	``	Powers	of	Ten	''	[	10'un	Gücü	]	'di	.	Bu	ikisini	bir	araya	getirmeye	ve	çocukların	hayatın	tüm	bu	ilginç	prensipleri	arasında	,	-mevcut	ve	gelecekteki	muhtemel	halleriyle-	gezinebileceği	bir	oyuncak	yapıp	yapamayacağımı	düşünmeye	başladım	.	Kopernik	Prensibi	,	Fermi	Paradoksu	,	Antropik	Prensibi	,	hayatın	kökeni	gibi	şeyler	arasında	gezinebileceğiniz	oyuncaklar	.	Bugün	size	üzerinde	çalışmakta	olduğum	ve	gerçek	anlamda	felsefi	olduğuna	inandığım	bir	oyuncak	göstereceğim	.	Bununla	oynarken	--	bu	oyuncak	felsefi	sorular	sormanıza	yol	açacak	.	Oyunun	adı	``	Spore	.	''	Üzerinde	yıllardır	çalışıyorum	.	Bitmek	üzere	.	Öncelikle	,	bir	sürü	farklı	ölçekte	var	oluyor	;	çok	çok	küçükten	çok	çok	büyüğe	kadar	.	Direkt	oyunun	başına	geçeceğim	.	Oyuna	su	damlası	olarak	başlıyorsunuz	;	çok	çok	küçük	,	tek	hücreli	bir	yaratık	olarak	.	Ve	bir	an	önce	yaşamak	,	hayatta	kalmak	,	üremek	zorundasınız	.	İşte	,	şu	anda	mikroskobik	ölçekteyiz	,	etrafta	yüzüyoruz	.	Hücrelerin	gözlerinin	olmadığını	elbette	biliyorum	,	ama	böyle	daha	sevimli	oluyor	.	Oyuncular	bu	türün	her	neslini	oynayacaklar	ve	oynadığınız	sırada	,	yaratık	azar	azar	büyüyecek	.	Büyümeye	başladığımızda	,	kamera	uzaklaşmaya	başlayacak	,	ve	fonda	gördüğünüz	şeyler	size	büyüdükçe	nelerle	haşır	neşir	olacağınızı	göstermek	için	yavaş	yavaş	öne	doğru	gelmeye	başlayacaklar	.	Yemeğimizi	yedikçe	kamera	uzaklaşıyor	ve	giderek	daha	büyük	organizmalarla	etkileşime	girmeye	başlıyoruz	.	Aslında	burada	,	hücre	ölçeğindeki	bir	sürü	nesli	oynuyoruz	.	Burayı	geçeceğim	.	Bir	noktada	büyüyoruz	ve	bir	tür	makro	evrim	ölçeğine	geçiyoruz	.	Tam	burada	sudan	ayrılıyoruz	.	Önemli	bir	nokta	da	,	oyunun	her	seviyesinde	oyuncunun	kendi	yaratığını	tasarlayabiliyor	olması	.	Bu	aslında	oyunun	temel	özelliklerinden	biri	.	Şimdi	,	bu	evrim	oyununda	,	yaratık	ölçeğinde	,	temel	olarak	yemek	,	hayatta	kalmak	ve	üremek	zorundasınız	.	Görüyorsunuz	,	fazlasıyla	Darwinci	.	Daha	önce	yaptığım	bir	oyun	olan	``	The	Sims	''	te	,	oyuncuların	nesne	yapmayı	sevdiklerini	gördük	.	Oyunda	nesne	yapabildiklerinde	,	o	nesneyle	inanılmaz	oranda	empatik	bağ	kurdular	;	bu	nesne	başkalarının	-profesyonel	bir	ressamın-	yapacağı	kadar	sevimli	olmasa	da	--	çok	bağlanıyorlar	ve	onun	başına	gelebilecekleri	gerçekten	önemsiyorlar	.	Bu	noktada	,	sudan	ayrıldık	ve	şimdi	bu	küçük	yaratıkla	--	sesi	biraz	açabiliriz	--	şimdi	yemek	yemeyi	deneyebiliriz	,	belki	şuradaki	küçük	varlığa	gizlice	yaklaşıp	--	onu	yiyebiliriz	.	Tamam	,	kavga	var	.	İşte	onu	yendik	.	Artık	aç	değiliz	.	Oyunun	bu	kısmında	yaptığımız	şey	ortalıkta	koşturup	hayatta	kalmak	ve	bir	sonraki	nesile	geçmek	,	çünkü	bu	yaratığın	tüm	nesillerini	oynayacağız	.	Çiftleşebiliriz	,	dolayısıyla	bakalım	bu	yaratıklardan	biri	benimle	çiftleşmek	ister	mi..	Evet	.	Açıkçası	insanlardaki	gerçek	evrimi	taklit	etmek	istemedik	,	çünkü	evrim	sürecindeki	farklı	olasılıklara	bakmak	çok	daha	ilginç	.	Evrim	genellikle	bizim	kat	ettiğimiz	tek	bir	yol	olarak	sunuluyor	,	ama	gerçekte	içinde	geniş	bir	olasılıklar	dizisi	barındırıyor	.	Çiftleştikten	sonra	yumurtaya	tıklıyoruz	.	Ve	buradan	itibaren	oyun	ilginçleşmeye	başlıyor	,	çünkü	burada	üzerine	düştüğümüz	şeylerden	biri	de	oyunculara	bir	hayli	geliştirilebilir	aletler	vermekti	,	ki	böylece	oyuncu	çok	az	çabayla	çok	havalı	bir	şey	yapabilecekti	.	Bu	,	işin	alet	kısmında	fazlaca	zeka	gerektiriyor	.	Bu	,	yaratığımızın	bir	sonraki	neslini	tasarlayacağımız	editör	.	Yaratığın	küçük	bir	omurgası	var	,	böyle	hareket	edebiliyor	,	uzayabiliyor	.	Farenin	tekerleğiyle	şişip	inebiliyor	,	yani	onu	çamur	gibi	şekillendirebiliyorsunuz	.	Ana	fikir	şu	:	Oyuncu	bu	editörde	aklına	gelen	her	şeyi	tasarlayabilir	ve	biz	de	onu	hayata	geçiririz	.	Örneğin	,	bu	karaktere	kol	takabilirim	.	Bu	kolları	şişirip	genişleteceğim	.	Bu	kez	kollara	--	ağız	takmaya	karar	verebilirim	.	Kısaca	,	oyuncular	oyun	boyunca	yaratıcılığa	teşvik	ediliyorlar	.	Şimdi	alnının	ortasına	tek	göz	koyacağım	,	belki	biraz	şekillendirip	aşağı	baktırarak	...	Ve	ona	birkaç	bacak	takacağım	.	Sadede	gelirsek	,	bunun	bir	nevi	oyuncunun	hayal	gücünün	güçlendiricisi	olmasını	istiyoruz	.	O	kadar	ki	,	oyuncu	birkaç	tıkla	daha	önce	olanaksız	gördüğü	bir	şey	yaratabiliyor	.	Bu	biraz	,	sekiz	yaşındaki	bir	çocuğun	kulanabileceği	Maya	gibi	bir	şey	tasarlamaya	benziyor	.	Buradaki	gerçek	amaç	--	kişinin	bir	dakika	içinde	,	bir	ressamın	yapmak	için	haftalarca	uğraşacağı	bir	şeyi	kopyalamasını	istedim	.	Şimdi	ona	el	koyalım	.	Evet	,	işte	birlikte	bir	yaratık	yaptık	.	Kuyruğuna	da	küçük	bir	silah	yerleştireyim	ki	kavga	edebilsin	.	Tamam	,	kabası	çıktı	.	Şimdi	boyama	aşamasına	geçebiliriz	.	Bu	aşamada	,	program	yaratığın	topolojisinden	az	çok	haberdar	.	Bel	kemiğinin	,	omurganın	,	kolların	yerini	biliyor	.	Çizgilerin	nasıl	hareket	etmesi	gerektiğini	,	nasıl	gölgelendirileceğini	biliyor	.	Yöntemsel	olarak	doku	eşlemi	yapıyoruz	--	ki	bu	bir	doku	ressamının	günlerce	çalışmasını	gerektiren	bir	şey	.	Sonra	onu	test	edebiliriz	ve	ardından	etrafta	nasıl	dolaştığını	görebiliriz	.	Bu	noktada	,	bilgisayar	usulen	bu	yaratığı	canlandırıyor	.	Tasarladığım	şeye	bakıp	onu	hayata	geçiriyor	.	Onun	nasıl	dans	ettiğine	bakabilirim	...	(	Gülüşmeler	)	Duygularını	nasıl	gösterdiğine	,	nasıl	kavga	ettiğine	.	İşte	şimdi	de	iki	ağzıyla	birden	hareket	ediyor	.	Ona	poz	bile	verdirebilirim	--	bir	fotoğrafını	çekelim	.	(	Gülüşmeler	)	Her	neyse	...	Sonra	da	onu	oyuna	geri	getiririm	,	artık	doğdu	,	ve	yaratığımın	evrim	yolculuğundaki	bir	sonraki	neslini	oynarım	.	Yine	,	içeriği	kendileri	yarattıklarında	oyuncuların	hissettiği	empati	çok	büyük	.	Bu	oyunda	,	oyuncular	içerik	yarattıklarında	bu	içerik	otomatikman	bir	sunucuya	yollanıyor	ve	sonra	da	,	görebilecekleri	şekilde	tüm	diğer	oyunculara	yeniden	dağıtılıyor	.	İşin	özü	,	bu	dünyada	diğer	yaratıklarla	etkileşime	girmek	ilgimi	çektiği	için	,	bu	yaratıklar	oynadıkları	sırada	diğer	oyunculardan	geliyor	.	Kısacası	,	bu	oyunu	oynama	süreci	,	bu	dev	içerik	veritabanını	oluşturma	süreci	aslında	.	Ve	oyunda	göreceğiniz	her	şey	için	,	oyuncunun	tüm	uygarlık	süreci	boyunca	bir	şeyler	yaratabileceği	bir	editör	var	.	Bu	benim	bebeğim	.	Yemek	yediğimde	,	büyümeye	başlıyorum	.	Bu	,	bir	sonraki	nesil	.	Ama	burayı	geçeceğim	.	Normalde	olan	,	bu	yaratıkların	gelişip	giderek	daha	zeki	hale	gelmeleri	.	Zaman	içinde	kabilelerle	,	şehirlerle	ve	uygarlıklarla	haşır	neşir	olmaya	başlıyorum	.	Burayı	atlayıp	uzay	aşamasına	geçeceğim	.	Nihayetinde	uzaya	gidip	kolonileşmeye	ve	evreni	keşfetmeye	başlıyorlar	.	Yapmak	istediğim	bir	anlamda	,	oyuncuların	hayallerinde	kurdukları	bu	dünyayı	onlara	asgari	zahmet	vererek	hayata	geçirmek	.	Bu	araçlar	işte	bunun	için	.	Oyun	oynamayı	,	yani	aslında	oyuncunun	hayal	gücünü	nasıl	güçlendirebiliriz	?	Bu	araçları	,	editörleri	nasıl	oyunun	kendisi	kadar	eğlenceli	kılabiliriz	?	Şimdi	...	Bu	noktaya	kadar	oynadığımız	gezegen	buydu	.	Şimdiye	kadar	tüm	oyun	buradaki	küçük	dünyanın	yüzeyinde	oynandı	.	Bu	noktada	,	çok	küçük	boyutta	bir	oyuncak	gezegenle	uğraşıyoruz	;	neredeyse	,	yine	söylüyorum	,	Montessori	oyuncağı	bir	şey	.	Birine	oyuncak	bir	gezegen	verip	oradaki	pek	çok	dinamikle	oynamasını	sağlarsanız	ne	olur	?	Ne	keşfeder	?	Bundan	neler	öğrenir	?	Bu	dünya	aslında	oyuncunun	hayal	gücünden	ortaya	çıktı	.	Yani	,	oyuncunun	evrimleştiği	gezegen	bu	.	Binalar	,	taşıtlar	,	mimari	,	uygarlıklar	...	Hepsi	buraya	kadar	oyuncu	tarafından	tasarlandı	.	İşte	adamlarımızdan	bazılarının	ortalıkta	dolaştığı	küçük	bir	şehir	.	Çoğu	oyun	oyuncuyu	Luke	Skywalker	rolüne	sokar	,	bilirsiniz	,	hikayenin	baş	karakteri	.	İşin	gerçeği	,	bizimki	daha	çok	oyuncuyu	George	Lucas	rolüne	sokmakla	ilgili	.	Oyuncuların	,	bu	oyunu	oynadıktan	sonra	,	hayal	ettikleri	bütün	bir	dünyayı	hayata	geçirmiş	olmalarını	istiyorum	.	Buraya	inersek	,	hâlâ	gezegen	yüzeyinde	yaşayan	bir	dizi	yaratığımız	var	,	dolayısıyla	farklı	devinimler	söz	konusu	.	Buraya	baktığımda	görüyorum	ki	,	yaratıklar	arasında	sürüp	giden	şey	basitleştirilmiş	bir	tür	besin	ağı	.	Bunu	açıp	yüzeyde	mevcut	olan	her	şeye	göz	atabilir	ve	gezegene	ayak	basan	farklı	yaratıklar	hakkında	fikir	edinebilirim	.	Bunlardan	bazıları	oyuncu	tarafından	yaratıldı	,	diğerleri	başka	oyuncular	tarafından	yaratılıp	otomatikman	gönderildiler	.	Yine	de	bazı	küçük	hesaplamalar	yapmak	gerekti	;	nelerin	gerekli	olduğu	,	otoburların	hayatta	kalması	için	ne	kadar	bitki	gerektiği	,	etoburların	kaç	tane	otobur	yiyeceği	gibi	normalde	de	dengelemeniz	gereken	konularda	.	Bu	aşamada	,	oyuncuya	giderek	daha	fazla	tanrısal	güç	veriyoruz	ve	bu	gezegende	de	,	dediğim	gibi	,	bir	oyuncakmış	gibi	deneyler	yapabiliyorsunuz	.	İçeri	girebilir	,	bir	şeyler	yapabilir	ve	bu	gezegene	bir	avuç	çamurmuş	gibi	davranabilirim	.	Burada	gördüğünüz	gibi	,	çok	minik	hava	sistemlerimiz	var	;	jeolojinin	çok	basit	hali	.	Örneğin	,	buradaki	araçlarımdan	birini	açabilir	ve	nehirler	yaratabilirim	.	Bu	bütünüyle	büyük	bir	avuç	çamur	gibi	,	bir	nevi	heykel	.	Ayrıca	,	zaman	içinde	bu	dünyanın	dinamikleriyle	oynayabilirim	.	Yapabileceklerimden	biri	,	atmosfere	daha	fazla	karbondioksit	gazı	vermek	.	İşte	yapıyorum	.	Burada	bir	miktar	gezegenimizin	atmosferini	,	basıncını	ve	ısısını	temsil	eden	grafikler	var	.	Ardından	daha	fazla	atmosfer	veriyorum	,	buradaki	sera	gazını	artırmaya	başlayacağız	ve	belki	fark	etmeye	başlamışsınızdır	--	zamanla	okyanus	seviyelerinin	yükseldiğini	göreceğiz	.	Şehirlerimiz	de	risk	altında	olacak	,	çünkü	şehirlerin	çoğu	kıyıda	.	Görüyorsunuz	,	şu	anda	okyanus	seviyeleri	yükseliyor	ve	sular	şehirlere	girdikçe	buradaki	şehirleri	kaybetmeye	başlayacağım	.	İşin	özünde	,	oyuncuların	bol	miktarda	hata	yapabilecekleri	bir	ortamı	keşfedip	deneyler	yapmalarını	istiyorum	--	işte	bir	şehir	gitti	.	Bu	olay	zaman	içinde	gezegenin	ısınmasına	yol	açacak	.	Dolayısıyla	,	bu	küçük	oyuncak	gezegende	ilk	önce	göreceğimiz	şey	küresel	okyanus	taşması	.	Ama	zamanla	--	biraz	hızlandırabilirim	--	olayın	ısısal	anlamdaki	etkilerine	de	şahit	olacağız	.	gezegen	ısınmakla	kalmayacak	,	bir	noktada	o	kadar	ısınacak	ki	,	okyanuslar	tamamen	buharlaşacak	.	Yani	ilk	önce	yükselecekler	,	sonra	buharlaşacaklar	ve	o	topraklar	benim	gezegenim	olacak	.	Bütün	bunlardan	çıkarılabilecek	sonuç	,	denilebilir	ki	,	``	An	Inconvenient	Truth	''	un	[	Uygunsuz	Gerçek	]	iki	dakikalık	devamı	gibi	ve	bu	da	oyunlarla	ilgili	önemli	bir	noktayı	gözler	önüne	seriyor	.	İşte	,	tüm	okyanuslarımız	buharlaşıp	yok	oluyor	ve	ısı	artmaya	devam	ettikçe	,	belli	bir	yerde	bütün	gezegen	eriyip	gidecek	.	İşte	gidiyor	.	Kısacası	,	sadece	biyolojik	dinamikleri	--	besin	ağları	vesaire	--	değil	,	aynı	zamanda	jeolojik	dinamikleri	de	çok	basit	,	temel	ölçekte	taklit	ediyoruz	.	Oyunlarda	bana	ilginç	gelen	taraf	şu	ki	,	uzun	vadeli	bir	sürü	dinamiği	alıp	çok	kısa	vadeli	deneyimlere	sıkıştırabiliyoruz	.	İnsanlar	için	50	-	100	yıl	sonrasını	düşünmek	zordur	,	fakat	ellerine	oyuncak	verdiğinizde	bu	uzun	vadeli	dinamikleri	birkaç	dakika	içinde	deneyleyebilirler	.	Bence	bu	-eşleme	yaptığımız	yer	,	tamamıyla	farklı	bir	bakış	açısı	;	sezgilerimizi	yeniden	eşlemek	için	oyunu	kullanmak	...	Bu	tıpkı	bir	teleskobun	ya	da	mikroskobun	görüş	gücünüzü	yeniden	ayarlamasına	benziyor	;	bence	bilgisayar	simülasyonları	sezgilerinizi	çok	büyük	uzay	ve	zaman	ölçeklerinde	yeniden	ayarlayabilir	.	Evet	,	erimiş	gezegenimizden	uzaklaşırken	,	küçük	güneş	sistemimizi	görüyoruz	.	Ortaya	çıkıyor	ki	,	bu	güneş	sisteminde	birkaç	gezegen	daha	var	.	Gelin	bir	tanesine	uçalım	.	Diyeceğim	o	ki	,	burada	keşfedebileceğimiz	sınırsız	sayıda	dünya	olacak	.	Şimdi	,	geleceğe	doğru	ilerlerken	ve	bu	uzayda	dolaşıp	nesneler	yaparken	,	bilim-kurgu	gibi	şeylerden	fazlasıyla	yararlanıyoruz	.	Ve	benim	favori	bilim-kurgu	filmlerimin	hepsi	--	Ben	burada	farklı	dinamiklerle	oynamak	istiyorum	.	Bu	gezegende	bir	miktar	yaşam	var	.	İşte	burada	,	belli	oranda	doğal	yaşam	söz	konusu	.	UFO'mdan	zamanla	elde	edebileceğim	araçlardan	biri	de	,	düşürebileceğim	bir	monolit	.	(	Gülüşmeler	)	Gördüğünüz	gibi	,	bu	arkadaşlar	yanına	gidip	önünde	saygıyla	eğilmeye	hazırlanıyorlar	.	Zaman	içinde	,	ona	bir	kez	dokunduklarında	zeki	hale	gelecekler	.	Yani	,	gezegendeki	bir	türü	alıp	duyarlı	hale	getirebiliyorum	.	Gördüğünüz	gibi	,	şimdi	kabilesel	hareketlerde	bulundular	.	Ve	,	burada	farklı	bir	tek	ben	olduğum	için	,	istersem	UFO'dan	inip	yürüyebilirim	.	Bu	durumda	bana	tanrı	muamelesi	yapıp	tapınmaları	gerekiyor	.	(	Gülüşmeler	)	İlk	başta	biraz	ödleri	kopuyor	.	Peki	,	belki	de	bana	tapınmıyorlar	.	(	Gülüşmeler	)	Onları	kızdırmadan	gitsem	iyi	olur	.	Ama	biz	işin	özünde	oyuncuların	aktivite	çeşitliliğiyle	oynamalarını	istiyoruz	.	Temel	olarak	,	bilirsiniz	,	``	The	Day	the	Earth	Stood	Still	''	[	Dünyanın	Durduğu	Gün	]	,	``	2001	Space	Odyssey	''	[	2001	Bir	Uzay	Destanı	]	,	``	Star	Trek	,	''	,	``	War	of	the	Worlds	''	[	Dünyalar	Savaşı	]	oynayabimek	istiyorum	.	Evet	,	bu	dünyadan	uzaklaşırken	--	yıldızdan	uzaklaşmaya	devam	edeceğiz	--	çocukluğumda	astronomiyle	ilgili	beni	bir	miktar	hayal	kırıklığına	uğratan	şeylerden	biri	,	onun	daima	iki	boyutlu	ve	durağan	şekilde	sunulmasıydı	.	Yıldızdan	uzaklaşırken	,	aynı	zamanda	yıldızlar	arası	ortamın	dışına	çıkıyoruz	ve	kendi	evimizin	yıldızının	etrafında	uzayın	varlığını	hissediyoruz	.	Yapmak	istediğim	şey	,	aslında	,	size	bunu	gerçekte	olduğu	gibi	muhteşem	3D	haliyle	sunabilmek	.	Sadece	bu	da	değil	;	az	çok	gerçekçi	frekans	ve	ölçeklerde	dinamikleri	ve	belki	Hubble'da	olsaydınız	karşısınıza	çıkabilecek	pek	çok	ilginç	objeyi	,	göstermeyi	de	istiyorum	.	Çoğu	insanın	,	emisyon	nebulası	ve	gezegen	nebulası	arasındaki	farka	dair	hiçbir	fikri	yok	.	Oysa	bunlar	bizim	bu	küçük	galaksiye	koyabileceğimiz	şeyler	.	Şimdi	bu	kara	delik	gibi	görünen	yere	uçuyoruz	.	İşin	aslı	,	insanların	etkileşime	girip	oyuncak	gibi	oynayabilecekleri	,	Hubble	objeleriyle	dolu	bir	hayvanat	bahçesi	yaratmak	istiyorum	.	Burada	,	muhtemelen	çok	yakınına	gitmek	istemeyeceğimiz	bir	kara	delik	var	.	Ama	yıldızlar	ve	başka	şeyler	de	var	.	İyice	geri	çekilirsek	,	tüm	galaksiyi	yavaş	yavaş	hareket	ederken	görebiliriz	.	İnsanlar	galaksileri	takdim	ederken	,	hep	bu	güzel	fotoları	görüyoruz	.	Ama	hep	durağanlar	.	Zamanı	öne	alıp	hareketlendirdiğinizde	,	hızla	ileri	hareket	eden	bir	galaksinin	görünümü	cidden	büyüleyici	.	Zamanı	yaklaşık	saniyede	bir	milyon	yıl	hızlandırıyorsunuz	,	çünkü	kabaca	her	yüz	yılda	bir	tane	süpernova	oluyor	.	Ve	işte	bu	harika	,	ışıl	ışıl	şeyi	,	yavaş	dönüş	hareketiyle	görüyorsunuz	.	Gerçekte	de	kabaca	böyle	görünüyor	.	İnanın	bana	,	oyunun	bir	parçası	da	,	insanlara	bunun	,	doğal	yaşamın	güzelliğini	yaratıcı	bir	şekilde	göstermek	.	Böylece	,	bu	çok	büyük	ölçekteki	uzay	ve	zamanda	sezgilerini	gözden	geçirebilirler	.	Chris	,	oyuncuların	ne	tür	tanrılar	haline	geleceğini	merak	ediyordu	.	Düşünürseniz	,	bu	evrende	oradan	oraya	uçacak	15	yaşında	,	20	yaşında	,	her	neyse	,	tipler	olacak	.	Bunlar	besleyici	tanrılar	olabilirler	.	Gezegen	yüzeyinde	ve	atmosferde	gerekli	değişiklikleri	yaparak	yaşam	başlatıyor	ve	uygarlığı	yaymaya	çalışıyor	olabilirler	.	Dışarı	çıkıp	her	yeri	ele	geçiren	intikamcı	bir	tanrı	olabilirsiniz	,	çünkü	bu	olanağınız	var	;	gidip	diğer	zeki	ırklara	saldırabilirsiniz	.	İşbirlikleri	kuran	,	arabulucu	bir	tanrı	olabilirsiniz	,	ki	bu	da	oyunda	imkan	dahilinde	.	Ya	da	etrafta	öylece	dolanan	ve	mümkün	olduğu	kadar	çok	keşif	yapmak	isteyen	meraklı	bir	tanrı	olabilirsiniz	.	İşin	aslı	,	bunun	gibi	oyuncaklar	yapıyorum	,	çünkü	dünyada	bir	nebze	olsun	fark	yaratabileceksem	ve	bunun	için	tek	seçeneğim	varsa	,	insanların	uzun-vadeli	düşünme	yetisini	biraz	daha	iyileştirmeyi	isterim	.	Çünkü	dünyamızda	karşılaştığımız	bir	çok	sorunun	kısa	vadeli	düşünmekten	;	bizim	için	50,100	veya	1000	yıl	ötesini	düşünmenin	bu	denli	zor	olmasından	kaynaklandığına	inanıyorum	.	Ve	,	çocuklara	böyle	oyuncaklar	sunarak	dinamiklerle	,	kısa	vadeli	olanlar	yerine	çok	uzun	vadeli	dinamiklerle	yeniden	oynamalarına	ve	şimdi	olanlar	ile	bundan	100	yıl	sonra	olabilecekler	hakkında	fikir	edinmelerine	izin	vererek	,	yaptığım	belki	de	en	etkili	şey	,	dünyamıza	yardım	etmek	.	İşte	bu	yüzden	,	oyuncakların	dünyayı	değiştirebileceğine	inanıyorum	.	Teşekkürler	.