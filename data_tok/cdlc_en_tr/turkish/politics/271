"İran İsrail'in en iyi arkadaşıdır ve Tahran'la ilişkilerimizde pozisyonumuzu değiştirme niyetinde değiliz."
İster inanın ister inanmayın bu alıntı İsrail başbakanına ait, Ama Ben-Gurion ya da Şah döneminden Golda Meir'e ait değil. Aslında İzak Rabin'den . 1987 yılı. Ayetullah Humeyni hala yaşıyor ve bugünkü Ahmedinecad gibi İsrail'e karşı en berbat retoriği kullanıyor. Yine de Rabin, İran'dan jeostratejik bir dost olarak bahsediyor.
Bugün, ne zaman biz savaş tehdidi haberi ve abartılı söylemler duysak, bunun, kökleri bölgenin kendisi kadar eski olan, bir başka çözümsüz Ortadoğu çatışması olduğuna inanmaya meyilliyiz. Hiçbir şey, gerçekten bu kadar uzak olamaz ve umarım bugün size bunun nedenini gösterecek.
İran ve Yahudi halkları arasındaki ilişkiler tarih boyunca aslında oldukça olumlu olmuştur, M.Ö.539'dan başlayarak, Büyük İran Kralı Cyrus Yahudi halkını Babil esaretinden kurtardığı zamandan. Yahudi nüfusunun üçte biri Babil'de kaldı. Onlar bugünkü Irak Yahudileri. Üçte biri İran'a göç etti. Onlar bugünkü İran Yahudileri, bunların 25.000'i hala İran'da yaşıyor, bu onları, Ortadoğu'da, İsrail dışında yaşayan, en büyük Yahudi cemaati yapıyor. Ve tarihi Filistin'e dönen diğer üçte bir, Kudüs Tapınağı'nı ikinci kez yeniden inşa etti, bu arada, bunu İran vergileri ile finanse etti.
Ancak modern zamanlarda bile, zaman zaman yakın ilişkileri olmuştur. Rabin'in ifadesi, ikisi arasındaki, onlarca yıllık ortak tehditlerin algısından doğan güvenlik ve istihbarat işbirliğinin yansımasıdır. Her iki devlet de Sovyetler Birliği ve Mısır ve Irak gibi güçlü Arap devletlerinden korktu. Ve buna ek olarak, İsrail'in çevre prensibi, bölgenin çevresindeki, Arap olmayan Devletler ile ittifak oluşturarak civardaki Arap Devletlerini dengelemekle İsrail güvenliğinin en başarılı olacağı fikri. Şimdi, Şah'ın perspektifinden, bunun mümkün olduğunca gizli kalmasını istiyordu, mesela, İzak Rabin 70'lerde İran'a gittiği zaman genellikle bir peruk takıyordu ve böylece kimse onu tanımıyordu. İranlılar, Tahran havalimanında merkez terminalinden uzak, özel bir pist inşa ettiler, böylece hiç kimse, çok sayıda İsrail uçağının Tel Aviv ve Tahran arasında mekik dokuduğunu fark edemezdi.
Şimdi, tüm bunlar 1979 yılındaki İslam Devrimi ile son mu buldu? Yeni rejimin, çok net anti-İsrail ideolojisine rağmen, jeopolitik mantık gereği işbirlikleri devam etti, çünkü hala ortak tehditleri vardı. Ve 1980 yılında Irak Iran'ı işgal ettiğinde, İsrail, bir Irak zaferinden korktu ve İran'a, silah satarak ve ellerindeki Amerikan silahları için yedek parça sağlayarak aktif bir şekilde yardım etti, Iran'ın Amerikan silah ambargosu yüzünden çok savunmasız olduğu bir sırada İsrail bu ambargoyu ihlal etmekten gayet memnundu. Aslında, 1980'lerde, İran ile konuşup, İran'a silah satması için Washington'da kulis yapan ve İran'ın anti-İsrail ideolojini dikkate almayan, İsrail'di. Ve bu, tabii ki, 1980'lerdeki Iran-Kontra skandalı ile zirveye erişti.
Ama soğuk savaşın bitişi ile İsrail-İran arasındaki soğuk barışın da sonuna gelindi. Aniden, on yıllardır onları birbirine yakınlaştıran iki ortak tehdit, az çok yok oldu. Sovyetler Birliği çöktü, Irak yenildi, bölgede her ikisinin de daha güvenli hissettiği yeni bir ortam oluşturuldu ama aynı zamanda denetimsiz de kalmışlardı. Irak, İran'ı dengelemezse, artık İran bir tehdit haline gelebilir tezi bazıları tarafından İsrail'de savunuldu. Gerçek şu ki, Iran ve İsrail arasında gördüğümüz şu anki dinamiğin kökleri 1979 olaylarından daha çok, soğuk savaştan sonra, bölgenin jeopolitik olarak yeniden yapılandırılmasına dayanmaktadır, Çünkü bu noktada, Iran ve İsrail bölgenin en güçlü iki devleti olarak ortaya çıkıp, birbirlerini potansiyel güvenlik ortakları olarak görmek yerine artan bir şekilde hasım ve rakip olarak görmeye başladılar. Böylece, 1980'lerde kulisler yaparak ABD-İran ilişkilerini geliştirmeye çalışan İsrail, şimdi ABD-Iran yakınlaşmasından, İsrail'in güvenlik çıkarları açısından sakıncalı olacağını düşünerek korkuyordu, bunun yerine İran'ı artan bir yalnızlığın içine sokmak için çalıştı.
İronik olarak bu, İran, İsrail'in imhasını görmekten daha çok, Washington ile barış yapmak ile ilgilendiği sıralarda oluyordu. İran, kendi radikalliğinden dolayı kendisini tecrit etti ve 1991 yılında Irak Savaşında, dolaylı olarak ABD'ye yardım ettikten sonra, İranlılar, savaş sonrası ödül olarak, bölgesel güvenlik mimarisine dahil edilecekleri konusunda umutluydular. Ama Washington İran'ın sosyal yardımını görmezden geldi, bundan on yıl sonra Afganistan'da olduğu gibi, bunun yerine İran'ın yalnızlığını kuvvetlendirme yolunu seçti ve işte bu noktada,1993 - 94 yıllarında, İran, anti-İsrail ideolojisini işlevsel bir politikaya çevirmeye başladı. İranlılar inandılar ki, ne yaparlarsa yapsınlar, politikalarını bile yumuşatsalar, ABD, İran'ın yalnızlığını istemeye devam edecekti ve İran'ın, Washington'ı konumunu değiştirmesi için zorlamasının tek yolu, bu yapmazsa maliyetinin ne olacağını empoze etmesi idi. En kolay hedef, barış süreciydi ve şimdi İran'ın ideolojik kabuğu geleneksel olmayan bir hamle ile birleştirilmeliydi ve İran, daha önce uzak durduğu Filistinli İslamcı gruplara kapsamlı bir desteğe başladı. Bir bakıma, bu bir paradoksmuş gibi geliyor kulağa, Ama Clinton yönetiminden Martin Indyk'e göre, İranlılar bunu tamamen yanlış anlamış değillerdi, çünkü Amerika, İsrail ve Filistin arasında daha fazla barış oldukça, İran'ın daha da yalnız kalacağına inanıyordu. Iran ne kadar yalnız kalırsa, orada o kadar fazla barış olacaktı. Yani Indyk'e göre, bunlar onun sözleri, İranlılar bizim kapsama politikamızı yenmek için barış sürecinin içinde olmamızı istiyorlardı. İdeolojiyi değil, bizim kapsama politikamızı yenmek için.
Ama aralarındaki tüm bu karmaşıklıkların en kötü anlarında bile, tüm taraflar her zaman birbirlerine elini uzattı. Netanyahu, 1996 yılında seçildiği zaman, çevre doktrininin yeniden canlandırılması yönünde herhangi bir yol olup olmadığını görmek için İranlılara el uzattı. Tahran ilgilenmedi. Birkaç yıl sonra, İranlılar, Bush yönetimine kapsamlı bir görüşme teklifine bulundular, ortada Iran ve İsrailn tekrar yakınlaşmaları gibi bir potansiyel olduğunu ortaya çıkaran bir teklif. Bush yönetimi yanıt bile vermedi. Tüm taraflar bir fırsatı kaçırmak için hiçbir fırsatı kaçırmadılar.
Ama bu çok eski bir çatışma değil. Bu ideolojik bir çatışma bile değil. Düşmanlığın iniş çıkışları ideolojik bir şevkle yön değiştirmiş değil, bundan ziyade jeopolitik manzaradaki değişikliklerle yön değiştirdi. Ne zaman İran ve İsrail'in güvenlik zorunlulukları işbirliğini dikte etti, birbirlerine karşı olan ölümcül ideolojik muhalefete rağmen, işbirliği yaptılar. Ne zaman Iran'ın ideolojik dürtüleri kendi stratejik çıkarları ile çatıştı, stratejik çıkarları her zaman galip geldi. Bu iyi haber, çünkü bunun anlamı ne savaş ne de düşmanlık kaçınılmaz bir sonuç değil.
Ama bazıları savaş ister. Bazı bunun 1938 olduğuna inanıyor ya da söylüyorlar, İran, Almanya ve Ahmedinecad da Hitler. Eğer biz bunun doğru olduğunu kabul edersek, kesinlikle bunun 1938 olduğunu, İran'ın Almanya, Ahmedinecad'ın ise Hitler olduğunu, o zaman kendimize sormamız gereken soru şu, Neville Chamberlain rolünü kim oynamak istiyor? Kim barışı riske atacak? Bu, diplomasiyi bertaraf etmekte kasıtlı olarak amaçlanan bir benzetmedir ve diplomasi ortadan kaldırıldığında savaş kaçınılmaz olur. Bir ideolojik çatışmada ortada ateşkes, beraberlik veya uzlaşma olamaz, sadece zafer ya da yenilgi olabilir.
Ama bunu bir ideoloji olarak görerek, savaşı kaçınılmaz yapmak yerine barışı mümkün kılmak için yollar arayacak kadar akıllı olabiliriz. Iran ve İsrail'in çatışması yeni bir olgudur, 2500 yıllık bir geçmişin içinde sadece birkaç on yıl kadar eski ve tam olarak, kökleri jeopolitik olduğundan, çözümler bulunabilir, uzlaşmalar sağlanabilir, her ne kadar zor olsa da, yine de olabilir. Her şeye rağmen, İzak Rabin'in kendisi şöyle söylemişti, "Arkadaşlarınız ile barış yapmazsınız, düşmanlarınız ile yaparsınız."
Teşekkürler.
(Alkış)