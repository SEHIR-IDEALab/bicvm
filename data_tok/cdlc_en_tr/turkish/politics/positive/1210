Tam	olarak	10	yıl	önceydi	,	Afganistan'daydım	.	Afganistan	savaşının	haberini	yapıyordum	,	ve	El	Cezire'nin	bir	muhabiri	olarak	savaşın	yol	açtığı	acı	ve	yıkıma	şahit	oldum	.	İki	yıl	sonra	,	diğer	bir	savaşın	haberini	yaptım	-	Irak'taki	savaşın	.	Bu	savaşın	tam	ortasında	görevlendirilmiştim	çünkü	savaşı	Irak'ın	kuzey	kesiminden	takip	ediyordum	.	Ve	savaş	bir	rejim	değişikliği	ile	bitti	,	tıpkı	Afganistan'da	olduğu	gibi	.	Ve	o	kurtulduğumuz	rejim	aslında	bir	diktatörlüktü	,	otoriter	bir	rejimdi	.	O	rejim	yıllar	boyunca	ulusu	,	halkın	ta	kendisini	,	akıl	almaz	bir	felce	sürükledi	.	Ancak	,	dış	müdahale	sonucunda	gelen	değişim	insanlar	için	daha	da	kötü	sonuçlar	yarattı	.	Dünyanın	o	köşesinde	yaşanan	felç	ve	aşağılık	duygusunu	derinleştirdi	.	Yıllar	boyunca	,	biz	-Arap	dünyasında	ve	Orta	Doğu'da-	otoriter	rejimler	altında	yaşadık	.	Bu	rejimler	bu	süreç	boyunca	bizde	bir	iz	bıraktı	.	Ben	şu	an	43	yaşındayım	.	Geçtiğimiz	40	yıl	boyunca	,	bizi	yöneten	kralların	ve	başkanların	hep	aynı	yüzlerini	gördüm	.	Etrafımızda	sadece	yıllanmış	,	yaşlı	,	otoriter	,	yolsuzluk	içindeki	rejimlere	şahit	oluyorduk	.	Ve	bir	an	için	düşünürdüm	,	topraklarımızda	gerçek	bir	değişimin	gerçekleştiğini	görebilecek	kadar	yaşayacak	mıyız	?	Dış	güçlerin	müdahalesinden	,	işgalin	sefaletinden	,	topraklarımızı	istila	eden	ve	aşağılık	duygusunu	kamçılayan	uluslardan	bağımsız	bir	değişiklik	gerçekleşecek	mi	?	Iraklılar	:	Evet	,	Saddam	Hüseyin'den	kurtuldular	,	ama	ülkelerinin	yabancı	kuvvetlerce	işgal	edildiğini	gördüklerinde	üzüntüye	boğuldular	,	onurlarının	yara	aldığını	hissettiler	.	Ve	işte	bu	yüzden	ayaklandılar	.	Bu	yüzden	kabul	etmediler	.	Ve	aslında	diğer	rejimler	vatandaşlarına	dediler	ki	,	``	Siz	de	Irak'ın	başına	gelenleri	mi	istiyorsunuz	?	Bir	iç	savaş	,	mezhepler	arası	katliam	mı	istiyorsunuz	?	Yıkım	mı	görmek	istiyorsunuz	?	Ülkenizde	yabancı	askeri	birlikleri	mi	görmek	istiyorsunuz	?	''	Ve	insanlar	kendi	kendilerine	düşündüler	,	``	İkinci	senaryoyu	yaşamaktansa	belki	de	içinde	bulunduğumuz	bu	otoriter	düzene	katlanmalıyız	.	''	Bu	görmüş	olduğumuz	en	kötü	kabustu	.	10	yıldır	,	ne	yazık	ki	,	kendimizi	şu	durumda	bulduk	:	Yıkımın	,	ölümün	,	mezhep	çatışmalarının	,	ve	vahşetin	görüntülerini	yayınlıyoruz	.	Bütün	bunlar	göz	alıcı	topraklarımızda	-	zamanında	medeniyetin	,	sanatın	ve	kültürün	yüzyıllarca	beşiği	olmuş	topraklarımızda	gerçekleşiyor	.	Şimdi	sizlere	şunu	söylemek	için	burdayım	:	Hayalini	kurduğumuz	gelecek	nihayet	kapımıza	kadar	geldi	.	Yeni	bir	nesil	-	iyi	eğitilmiş	,	birbirine	bağlı	,	evrensel	değerlerden	ilham	alan-	ve	küresel	bir	anlayış	bizim	için	yeni	bir	gerçeklik	yarattı	.	Yeni	bir	yol	bulduk	,	hislerimizi	ve	rüyalarımızı	ifade	etmek	için	.	Bu	genç	nesil	dünyanın	o	köşesindeki	uluslarımıza	özgüvenlerini	geri	kazandırdı	,	bize	özgürlüğün	yeni	anlamını	söyledi	ve	bize	sokaklara	dökülmemiz	için	bize	güç	verdi	Hiçbir	şey	olmadı	.	Ne	şiddet	ne	başka	bir	şey	...	Sadece	evinizden	çıktınız	,	sesinizi	yükselttiniz	,	ve	dediniz	ki	``	Biz	bu	rejimin	sona	erdiğini	görmek	istiyoruz	.	''	Tunus'ta	olan	bu	.	Sadece	birkaç	gün	içinde	milyarlarca	doları	güvenlik	birimlerine	milyarlarca	doları	hapishanelerindeki	düzeni	korumaya	akıtan	Tunus	rejimi	dağıldı	,	yok	oldu	.	Bu	halkın	sesi	sayesinde	oldu	.	Sokaklara	inmeye	ve	seslerini	duyurmaya	niyetlenmiş	insanları	öldürmeye	çalıştılar	.	İstihbarat	ajansları	insanları	tutuklamak	istediler	.	Facebook	denen	bir	şey	buldular	.	Twitter	denen	bir	şey	buldular	.	Bütün	bunlara	çok	şaşırdılar	.	Ve	dediler	ki	,	``	Bu	çocuklar	yanlış	yönlendiriliyor	.	''	Bu	yüzden	,	ailelerinden	istediler	ki	sokaklara	gitsinler	ve	çocuklarını	toplayıp	eve	geri	götürsünler	.	Söyledikleri	buydu	.	Onların	propagandası	bu	.	``	Bu	çocukları	eve	götürün	,	çünkü	onlar	yanlış	yönlendiriliyor	.	''	Ama	evet	,	bu	gençlik	-	evrensel	değerlerden	ilham	alan	,	muhteşem	bir	gelecek	hayal	edecek	kadar	idealist	ve	aynı	zamanda	hayalgücü	ile	o	hayale	giden	süreci	dengeleyecek	kadar	realist	olan	bu	gençlik	-	şiddete	başvurmadı	kaos	yaratmaya	çalışmadı	.	Bu	genç	insanlar	evlerine	gitmediler	.	Aslına	bakarsanız	aileleri	sokaklara	çıktı	.	Ama	onları	desteklemek	için	.	İşte	Tunus'taki	devrimin	hikayesi	budur	.	Biz	El	Cezire	olarak	yıllarca	Tunus'ta	yasaklandık	ve	hükümet	hiç	bir	El	Cezireli	muhabirin	orda	olmasına	izin	vermedi	.	Fakat	şunu	keşfettik	ki	sokaklardaki	insanlar	,	o	insanların	tümü	bizim	muhabirlerimiz	.	Basın	merkezimizi	resimler	,	videolar	ve	haberlerle	dolduran	onlar	.	Ve	bir	anda	Doha'daki	o	basın	odamız	merkez	oldu	.	Bütün	bilgileri	sıradan	insanlardan	alan	bir	merkez	.	Birbirine	bağlı	,	hırslı	ve	aşağılık	duygusundan	sıyrılarak	özgürlüğünü	eline	almış	insanlar	.	Ve	ardından	şu	kararı	aldık	:	Haberleri	gözler	önüne	sereceğiz	.	Sesini	duyuramayan	bu	insanların	sesi	biz	olacağız	.	Mesajlarını	yayan	biz	olacağız	.	Evet	,	bu	insanların	bazılarının	internete	erişimi	var	,	ama	Arap	dünyasında	bu	erişim	çok	çok	kısıtlı	.	Yaşadığımız	onca	problemin	sonuçlarından	biri	...	Ama	El	Cezire	insanların	sesini	aldı	ve	yükseltti	.	O	sesi	Arap	dünyasındaki	her	bir	odada	duyurduk	ve	İngilizce	kanalımız	sayesinde	uluslararası	ve	küresel	boyuta	çektik	.	O	zaman	insanlar	hissetmeye	başladılar	,	bu	sefer	yeni	bir	şey	oluşuyor	.	Ve	o	zaman	Zeynel	Abidin	Bin	Ali	ayrılmaya	karar	verdi	.	Ardından	Mısır	başladı	,	ve	Hüsni	Mübarek	ayrılmaya	karar	verdi	.	Ve	şimdi	gördüğünüz	gibi	Libya	.	Ondan	sonra	sıradaki	Yemen	.	Ve	şu	duyguyu	bulmaya	,	tekrardan	keşfetmeye	çalışan	daha	nice	ülkeler	:	``	Nasıl	harikulade	,	barışçıl	ve	hoşgörülü	bir	gelecek	hayal	ederiz	?	''	Size	bir	şey	söylemek	istiyorum	,	Internet	ve	dijital	bağlantı	yeni	bir	zihniyet	yarattı	.	Fakat	bu	zihniyet	içinden	çıktığı	toprağa	ve	ülkeye	sadık	kalmaya	devam	etti	.	Bu	zihniyet	fark	yarattı	,	kendinden	önceki	değişiklik	girişimlerinden	ayrıldı	.	Önceleri	şöyle	sanırdık	-hükümetler	de	öyle	derdi-	değişiklik	bize	dışarıdan	dayatılıyor	,	ve	bazen	doğruydu	da	.	Ama	insanlar	bunu	reddetti	.	Çünkü	bunun	kendilerine	yabancı	olduğunu	düşündüler	.	Biz	her	zaman	inandık	ki	değişim	içeriden	alev	almalı	,	değişim	bir	uzlaşma	olmalı	,	kültür	ve	kültürel	çeşitlilik	ile	geleneksel	ve	tarihsel	kaderimiz	arasında	bir	uzlaşma	.	Ancak	aynı	zamanda	,	evrensel	değerlere	açık	,	dünya	ile	bağlı	ve	dışarıya	hoşgörülü	olmalı	.	Ve	şu	an	bu	Arap	dünyasında	gerçekleşiyor	.	Bu	öyle	doğru	ve	gerçek	bir	an	ki	tüm	bu	anlamların	biraraya	geldiğini	ve	bir	başlangıç	yarattığını	görüyoruz	.	Bu	bölgede	doğan	muhteşem	bir	dönemin	başlangıcı	...	Peki	seçkinler	bununla	nasıl	başa	çıktı	?	Sözde	politik	seçkinler	?	Facebook'un	önünde	Tahrir	Meydanı'na	develeri	getirdiler	.	El	Cezire'nin	önünde	aşiretçilik	yapmaya	başladılar	.	Ve	bunu	başaramayınca	,	Tel	Aviv'den	yükselen	komplo	teorileri	hakkında	konuşmaya	başladılar	.	Amaçları	Arap	dünyasını	bölmekti	.	Batı'ya	şunu	demeye	başladılar	:	``	El	Kaide'ye	dikkat	edin	.	El	Kaide	bölgelerimizi	ele	geçiriyor	.	Bunlar	İslamcılar	,	yeni	Imaras	oluşturmak	istiyorlar	.	Bu	insanlara	dikkat	.	Onların	geliş	amacı	sizin	medeniyetinizi	yerle	bir	etmek	.	Neyse	ki	,	artık	insanlar	aldanmıyor	.	Çünkü	bu	bölgedeki	yozlaşmış	seçkinler	insanları	ayartma	gücünü	bile	yitirmişler	.	Bu	gerçeklikle	nasıl	başa	çıkacaklarını	hayal	edemediler	ve	edemiyorlar	.	Kaybolmuşlar	-	insanlarından	,	kitlelerden	ayrı	düşmüşler	.	Şimdi	onları	ardı	ardına	yıkılırken	görüyoruz	.	El	Cezire	bir	devrim	aracı	değil	.	Biz	devrim	yaratmıyoruz	.	Ancak	,	bu	büyüklükte	bir	olay	karşısında	haberin	merkezindeyiz	.	Mısır'dan	uzaklaştırılmıştık	,	ve	muhabirlerimizin	bazıları	tutuklanmıştı	.	Ama	kameramanlarımızın	çoğu	ve	gazetecilerimiz	,	onlar	Mısır'da	gönüllü	olarak	yeraltına	gittiler	,	Tahrir	Meydanı'nda	olan	biteni	bildirmek	için	.	18	gün	boyunca	kameralarımız	canlı	yayın	yaptı	,	Tahrir	Meydanı'ndaki	insanların	seslerini	duyurdu	.	Bir	gece	hatırlıyorum	,	cep	telefonumdan	biri	aramıştı	-	Tahrir	Meydanı'ndan	arayan	tanımadığım	biri	-	Bana	dedi	ki	,	``	Sizden	rica	ediyoruz	,	kameraları	kapatmayın	.	Eğer	bu	gece	kameraları	kapatırsanız	,	kıyım	olacak	.	Siz	bizi	koruyorsunuz	,	Tahrir	Meydanı'nda	olanları	göstererek	...	Sorumlu	hissettim	.	Ordaki	muhabirlerimizi	ve	haber	merkezimizi	arayıp	onlara	şunu	söyledim	:	``	Elinizden	geleni	yapın	,	gece	boyunca	kameraları	açık	tutun	,	çünkü	insanlar	birileri	onların	hikayesini	anlatırken	güvende	hissediyorlar	.	Yani	bir	şansımız	var	,	dünyanın	o	köşesinde	yeni	bir	gelecek	yaratmak	için	.	Bir	şansımız	var	,	gidip	oranın	geleceğinin	dünyaya	açık	olduğunu	düşünmek	için	.	İran'da	yapılan	hatayı	tekrarlamayalım	,	Misdaq	devrimini	.	Kendimizi	özgür	kılalım	-	özellikle	de	Batı'da	.	Dünyanın	o	köşesine	petrol	kaygılarımızla	bakmayı	bırakalım	.	İstikrar	ve	güvenlik	kaygısı	ile	de	bakmayalım	.	Otoriter	rejimlerin	istikrar	ve	güvenlik	anlayışı	terorizm	,	şiddet	ve	yıkım	dışında	hiç	bir	şey	yaratamaz	.	İnsanların	kararını	kabul	edelim	.	Onlara	geleceklerini	yönetsin	diye	,	istediğimiz	kişiyi	dayatmayalım	.	Gelecek	insanların	kendilerince	yönetilmeli	.	Bazen	bizi	şimdilik	korkutan	seslere	sahip	olsalar	bile	.	Ama	demokratik	değerler	ve	seçme	özgürlüğü	,	Orta	Doğu'yu	salladıkları	şu	noktada	,	Dünya	için	,	Batı	için	,	ve	Doğu	için	en	iyi	seçenektir	.	Bu	;	istikrarı	,	güvenliği	,	kardeşliği	ve	hoşgörüyü	Arap	dünyasında	görebilmemiz	,	şiddeti	ve	terorizmi	bir	kenara	bırakabilmemiz	için	bir	fırsattır	.	Bu	insanlara	destek	olalım	.	Bu	insanlar	için	ayağa	kalkalım	.	Ve	sığ	bencilliğimizden	sıyrılıp	,	o	bölgenin	insanları	ile	değişimi	kucaklayalım	.	Muhteşem	bir	geleceği	,	umudu	ve	hoşgörüyü	hep	beraber	kutlayalım	.	Gelecek	kapımızda	,	Ve	gelecek	şu	anda	.	Sizlere	çok	teşekkür	ediyorum	.	(	Alkışlar	)	Çok	teşekkür	ederim	.	(	Alkışlar	)	Chris	Anderson	:	Sizin	için	birkaç	sorum	olacak	.	Buraya	geldiğiniz	için	teşekkür	ederim	.	Bu	gerçekleşen	olayların	tarihsel	önemini	nasıl	ifade	ederdiniz	?	Yılın	haberi	,	son	on	yılın	haberi	,	yoksa	bunların	da	ötesinde	bir	şey	mi	?	Wadah	Khanfar	:	Aslında	,	bu	bugüne	kadar	yaptığımız	haberlerin	en	büyüğü	olabilir	.	Birçok	savaşı	haber	yaptık	.	Sayısız	trajediyi	,	sayısız	problemleri	,	bölgedeki	çatışma	bölgelerini	ve	sıcak	noktaları	duyurduk	.	Çünkü	bunların	tam	merkezindeydik	.	Fakat	bu	bir	hikaye	-	harika	bir	hikaye	,	güzel	bir	hikaye	.	Bu	sadece	haberini	yapmak	zorunda	olduğunuz	için	duyurduğunuz	bir	olay	değil	.	Sizler	tarihte	bir	değişime	şahit	oluyorsunuz	.	Yeni	bir	dönemin	başlangıcına	şahit	oluyorsunuz	.	Ve	tüm	hikaye	bundan	ibaret	.	CA	:	Batı'da	hala	bu	konuya	şüpheci	yaklaşan	,	veya	bunun	sadece	bir	geçiş	süreci	olduğunu	,	ardından	bir	kaosun	geleceğinden	endişe	edenler	var	.	Siz	gerçekten	Mısır'da	şu	anda	demokratik	bir	seçim	gerçekleşirse	,	bir	hükümetin	oluşacağına	ve	bize	heyecanla	anlattığınız	değerleri	benimseyeceğine	inanıyor	musunuz	?	WK	:	Aslında	insanlar	,	Hüsnü	Mübarek'in	rejiminin	devrilmesinden	sonra	,	belli	gruplar	ve	konseyler	halinde	organize	olarak	bu	dönüşüme	göz	kulak	oluyorlar	ve	ve	işleri	rayına	oturtmaya	çalışıyorlar	.	Amaçları	demokrasinin	değerlerini	uygulamak	fakat	aynı	zamanda	bu	dönüşümü	akılcı	ve	rasyonel	olarak	gerçekleştirmek	,	düzenden	sapmamak	.	Bana	göre	,	bu	genç	insanlar	sadece	politik	seçkinlerden	değil	,	entellektüel	seçkinlerden	,	hatta	-politik	partiler	de	dahil-	muhalif	liderlerden	de	bilgeler	.	Bulunduğumuz	şu	noktada	,	Arap	dünyasındaki	gençlik	çok	daha	bilge	ve	değişimi	getirebilecek	kapasitede	.	Yıllanmış	politik	,	kültürel	ve	ideolojik	rejimlerle	karşılaştırırsak	.	(	Alkışlar	)	CA	:	Bizler	politik	olarak	dahil	olacak	veya	müdahale	edecek	değiliz	.	Burada	,	TED'deki	insanlar	,	Batı'daki	insanlar	bölgede	olanlara	inanıyor	,	bağlantı	kurmak	ve	fark	yaratmak	istiyorlarsa	ne	yapmalılar	?	WK	:	Bana	göre	biz	Arap	dünyasında	çok	önemli	bir	şeyi	keşfettik	,	İnsanların	önem	verdiğini	,	insanların	bu	değişimi	ciddiye	aldığını	.	Seyirciler	arasında	bizimle	olan	Mohamed	Nanabhay	,	Aljazeera.net'in	başı	,	bana	dedi	ki	web	sitemize	giriş	%	2500'lük	bir	artış	gösterdi	,	dünyanın	dört	bir	yanından	.	Bunun	%	50'si	Amerika'dan	geliyor	.	Şunu	farkettik	,	insanlar	önem	veriyor	,	insanlar	bilmek	istiyor	-	yayınımızı	Internet	aracılığıyla	takip	ediyorlar	.	Ne	yazık	ki	ABD'de	,	şu	an	Washington	D.C.	dışında	yer	almıyoruz	,	El	Cezire	İngilizce	olarak	.	Ama	şunu	söyleyebilirim	ki	şimdi	sokaktaki	insanlarla	buluşup	kutlama	,	onlara	desteğimizi	gösterme	,	evrensel	duygularımızı	ifade	etme	,	zayıfı	ve	ezileni	destekleme	ve	hepimiz	için	daha	iyi	bir	gelecek	yaratma	zamanı	...	CA	:	Evet	Wadah	,	TED	topluluğuna	dahil	bir	grup	üye	,	TEDX	Kahire	,	biz	konuşurken	toplanmış	durumdalar	.	Orda	hoparlörleri	de	bulunuyor	.	İnanıyorum	ki	konuşmanı	duydular	.	Onlara	ve	hepimize	ilham	verdiğin	için	teşekkür	ediyorum	.	Çok	teşekkür	ederim	.	(	Alkışlar	)