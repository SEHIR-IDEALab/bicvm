Bugün 'güven' üzerine konuşacağım, Size şunu hatırlatarak başlamak istiyorum, insanların güven hakkında belli başlı görüşleri var. Bence tüm bunlar çok basmakalıp görüşler ve toplumumuzun klişeleri haline geldiler. Bence üç ana düşünce var. Birincisi bir iddia: İnsanlara güvenmek konusunda ciddi bir düşüş var, ki bu en yaygın düşünce. İkincisi bir amaç: İnsanlara daha çok güvenmeliyiz. Ve üçüncüsü de bir görev: Güvenimizi tazelemeliyiz.
Bence bu iddia, amaç ve görev tamamen yanlış algılanıyor. Dolayısıyla bugün sizlere bir iddia, bir amaç ve bir görev hakkında farklı hikayeler anlatacağım, ki bence bu örnekler konunun daha doğru anlaşılmasını sağlıyor.
İlk olarak iddia: Neden insanlar güvenin azaldığını düşünüyor? Eğer bu soruyu kendi deneyimlerime dayanarak cevaplamaya çalışırsam cevabı bulamıyorum. Güvenin azaldığını düşünmeye meyilliyim özellikle bazı etkinliklere ya da bazı kurumlara karşı ve diğerlerine karşı da gelişiyor olabilir. Genel bir açıklamam yok. Fakat, tabii ki, bu konuda yapılmış kamuoyu yoklamalarına baktığımızda güvenin azaldığını görüyoruz ve kamuoyu yoklamaları güvenin azaldığını en net şekilde gösteren kaynaklar. Fakat bu kamuoyu yoklamalarının zaman içindeki değişimlerine baktığımızda güvenin azaldığına dair net bir sonuç elde edemiyoruz. Yani, geçmişte güvenilmeyen insanlar 20 yıl kadar önce, başlıca gazeteciler ve politikacılar, günümüzde de güvenilmeyen insanlar. Aynı şekilde 20 yıl önce çok güvenilir olan insanlar hala çok güvenilenler arasında: yargıç ve hemşireler. Geriye kalanımız ikisinin arasında, bu arada, sokaktaki ortalama bir insan nerdeyse tam ortalarda bir yerlerde. Fakat bu yeterli bir kanıt mıdır? Kamuoyu yoklamalarının kaydettiği, tabii ki, insanların düşünceleri. Başka neyin kaydını tutabilirler ki? Bu yüzden insanların belirli sorular karşısındaki genel davranışlarını kaydediyor. Politikacılara güveniyor musunuz? Öğretmenlere güveniyor musunuz?
Peki biri size sorsa, 'Manavlara güveniyor musunuz? Balıkçılara güveniyor musunuz? İlkokul öğretmenlerine güveniyor musunuz?' Büyük ihtimalle öncelikle ''Hangi konuda?'' diye sorarsınız. Ve bu kesinlikle çok olağan bir tepki olur. Soruyu anladığınızda cevap olarak, ''Yani, bazılarına güveniyorum fakat hepsine değil.' dersiniz. Bu da gayet mantıklı bir şey. Kısacası, hayatımızda güveni farklılaştırılmış bir yerde konumlandırıyoruz. Belli bir memur tipine ya da ofis çalışanına ya da belli tipte bir insana her seferinde aynı düzeyde güvenebileceğimize dair varsayımda bulunamayız. Örneğin, ben tanıdığım bir ilkokul öğretmenine başlangıç sınıfına okumayı öğreteceği konusunda kesinlikle güvenebilirim fakat asla okul servisini kullanma konusunda güvenemem. Nihayetinde iyi bir sürücü olmadığını biliyor olabilirim. Çok konuşkan bir arkadaşıma sohbeti sürdüreceği konusunda güvenebilirken belki sır tutması konusunda güvenemem. Basit.
Dolayısıyla eğer günlük hayatımızda bu örnekler üzerinden güvenimizin farklılaştığını görüyorsak neden tüm bu bilgiyi bir yana bırakıp güven konusunu bu kadar soyut bir şekilde düşünüyoruz? Bence anketler var olan güven düzeyi konusunda oldukça kötü kılavuzlar çünkü güveni yerleştirmek için harcadığımız sağduyuyu bozmaya çalışıyorlar.
İkinci olarak, ya amaç? Amaç daha fazla güven duymak. Doğrusunu, bunun aptalca bir amaç olduğuna inanıyorum. Benim amaçlayabileceğim bir şey değil. Güvenilir olan şeylere daha çok güvenmeyi amaçlayabilirim fakat güvenilmeyecek şeylere değil. Aslında, güven vermeyen şeylere güvenmemeye çalışmayı hedeflerim. Ve birikimlerini uygun bir şekilde, örneğin, Bay Madoff dediğimiz bu adama yatıran bu insanları düşünelim, daha sonra paralarını alıp kaçsın, ve bunu ve şey, evet, gereksiz şekilde fazla güven diye düşünüyorum. Daha çok güven bu hayatta zekice bir amaç değil. Zekice planlanmış ve zekice reddedilen güven ise uygun bir amaç. Peki, bir keresinde biri şöyle demiş, biri demiş ki, evet, tamam bu demek ki, her şeyden önce önemli olan güven değil, güvenilirlik. İnsanların bazı konularda ne kadar güvenilir olabileceğini ölçüp tartmak.
Bence bu değerlendirme üç farklı konuya da bakmamızı gerektiriyor. Bu insanlar becerikli mi? Dürüst mü? Güven telkin ediyorlar mı? Bir insanın bizi ilgilendiren konularda becerikli olduğunu, güvenilir ve dürüst olduğunu düşünüyorsak onlara güvenmek için yeterince sebebimiz var demektir, çünkü gözümüzde güvenilir olurlar. Fakat, diğer yandan, güven vermiyorlarsa güvenmeyiz. Benim becerikli ve dürüst arkadaşlarım var fakat bir mektubu göndermeleri için onlara güvenemem çünkü unutkandırlar. Kendilerine çok güvenen arkadaşlarım var bazı şeyleri başarıyla yapabilirler, fakat kendi becerilerini abarttıklarını fark ettim. Bunu memnuniyetle söyleyebilirim, bence becerikli ve güven veren fakat kesinlikle dürüst olmayan çok arkadaşım yok. (Kahkahalar) Eğer varsa da henüz keşfedemedim.
Fakat baktığımız şey şu: güvenden önce güvenilirlik. Güven bir karşılıktır. Asıl kdeğerlendirmemiz gereken şey güvenilirlik. Ve tabii ki bu oldukça zor. Son 20-30 yıl boyunca, her tür kurumun, profesyonelin, memurun ve diğerlerinin güvenilirliğinin değerlendirmesini bizim için daha da kolaylaştıracak mesuliyet sistemleri kurmaya çalışıyoruz. Bu sistemlerin çoğunun karşıt yönde etkisii oldu. Bunlar çalışmaları beklendiği gibi çalışmıyorlar. Bir ebeyle konuştuğumda bana şöyle dediğini hatırlıyorum, ''Eh, görüyorsun, evrak işini yapmak bebeği doğurmaktan daha uzun sürüyor.'' Tüm toplumsal hayatımızda, kurumsal hayatımızda, sorun olarak karşımıza çıkan, güvenilirliği emniyet altına alması gereken mesuliyet sistemi ve güvenilirlik kanıtının aslında tam tersini yapması. Zor görevleri olan insanları, ebeler gibi, kutucukları işaretlemeye zorlayarak dikkatini dağıtıp işlerini yapmaktan alıkoyuyor. Burada kendi örneklerinizi de düşünebilirsiniz.
Amaç üzerine fazlasıyla konuştuk. Amaç bence daha çok güvenilirlik ile alakalı, ve eğer güvenilir olmaya çalışıyorsak ve güvenilirliğimizi diğerlerine iletirsek ve eğer diğer insanların ya da memurların ya da politikacıların güvenilir olup olmadığını değerlendirmeye çalışırsak, her şey farklı olacaktır. Bu kolay değil. Yargı, ve basit tepki, davranışlar burada yeterince rol almıyor.
Şimdi üçüncü olarak, görev. Görevi güveni yeniden inşa etmek olarak belirlemek, bence bazı şeyleri geriye götürüyor. Bu sizin ve benim güvenimizi yeniden yaratmamız gerektiğini söylüyor. Tabii, bunu kendimiz için yapabiliriz. Bir parça güvenliliği yeniden inşa edebiliriz. İki kişi birbirlerine olan güveni artırmaya çalışabilir. Fakat güven, en nihayetinde, ayırt edicidir çünkü başka insanlar tarafından verilir. Başkalarının size verdiği güveni yeniden inşa edemezsiniz. Size güven vermeleri için temeli vermeniz gerekir. Yani, bence siz güvenilir olmak zorundasınız. Ve bu, elbette, tüm insanları her zaman, genellikşe, kandırmanız mümkün değildir. Fakat onlara güvenilir olduğunuza dair geçerli kanıtlar sunmak zorundasınız. Bunu nasıl yapacaksınız? Bu her gün, her yerde, sıradan insanlar, yetkililer ve kurumlar tarafından, oldukça etkili bir şekilde yapılıyor. Size basit ticari bir örnek vermeme izin verin. Çoraplarımı aldığım mağaza bana çorapları iade edebileceğimi ve hiçbir soru sormayacaklarını söylüyor. Çorapları iade alıyorlar ve paramı geri veriyorlar ya da istediğim renkteki çorapla değişim yapabiliyorum. Bu harika. Onlara güveniyorum çünkü kendilerini bana kırılgan gösteriyorlar. Bence buradan çok önemli bir ders çıkarabiliriz. Eğer kendinizi diğer kişiye karşı kırılgan hale getirirseniz bu güvenilir olduğunuza ve ve söylediklerinize kendinizin de güvendiğine dair iyi bir kanıt. Yani neticede, amaçladığımız şey farketmesi çok zor bir şey değil. İnsanların güvenilir oldukları ve diğer kişinin ne zaman ve nasıl güvenilir olduğunu değerlendirebilecekleri ilişkilerdir.
Dolayısıyla buradan alınacak ders, güven konusunu daha az düşünmeli, kamuoyu yoklamalarının saptadığı ya da yanlış saptadığı güven verici hareketleri bir yana bırakın, ve daha çok nasıl güvenilir olacağımızı ve insanlara güvenilir olduğunuza dair nasıl yeterli, yararlı ve basit kanıt verebileceğimiz düşünmeliyiz.
Teşekkürler.
(Alkışlar)