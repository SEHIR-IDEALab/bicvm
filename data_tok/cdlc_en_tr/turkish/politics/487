Haberleri takip ediyorsanız bir grup dev astreodin Birleşik Devletler'e yöneldiğini ve önümüzdeki 50 yıl içerisinde çarpışmanın olacağını duymuşsunuzdur. Şimdi kaya ve metalden oluşan gerçek astroidlerden bahsetmiyorum. Bu gerçekte böyle bir problem olmayacak çünkü hepimiz gerçekten öleceksek farklılıklarımızı bir tarafa bırakıp, neye mal olursa olsun onları saptırmak için bir yol buluruz. Ben bunun yerine yolumuza yönelen tehditlerden bahsediyorum, fakat onlar bizi kutuplaştıran ve bu nedenle felç eden özel bir enerji alanı ile örtülüler.
Geçen Mart, TED konferansına gittim, 1980'lerde küresel ısınma ile ilgili ilk uyarıları yapan NASA bilimadamı Jim Hansen'i gördüm. Ve tahminleri gerçekleşiyor gibi görünüyor. Bu bizim küresel sıcaklığımızın yükselişinin başladığı yer, ve böyle devam edersek sıcaklıklar bu yüzyıl sonuna kadar 4-5 derece daha yükselecek. Hansen'e göre denizlerde 5 metrelik bir yükseliş bekleniyor. Denizlerdeki 5 metrelik yükseliş işte böyle görünecek. Bugün doğan çocukların ömrü bittiğinde Dünya üzerindeki tüm düz alanlar yok olacak. Hansen konuşmasını şu şekilde bitirdi: "Koca bir astroidin çarpışma için dünyayı kovaladığını hayal edin." Bu örnek şu anki durumumuza eşdeğer. Buna rağmen astroidi engelleyecek bir şey yapmıyoruz biz bekledikçe daha da pahalıya patlayacak olsa da." Tabiki bazıları bir adım atmak istiyor, ama diğerleri bu sorunu hala inkar ediyor.
Pekala, TED'den geri döndüm ve bir sonraki hafta New York'da, Yural Levin'in de dahil olduğu bir grup muhafazakar insanla görüşeceğimi bildiğim bir akşam yemeğine davet edildim. Ve bu buluşmaya hazırlanmak için, Levin'in National Affairs' de yazdığı "Refah bir Devletin Ötesinde" adlı makaleyi okudum. Levin dünyanın her köşesinde milletlerin, güvenilmeyen ekonomiye ve çoktan mazi olmuş demografik modele bakarak, sosyal demokratik refah devleti kavramının savunulamaz ve pahalı hale geldiği konusunda uzlaşmaya vardığını yazıyor.
Elbette ki bu kulağa bir asteroid kadar korkutucu gelmeyebilir ancak Levin'in gösterdiği şu grafiklere bakın. Bu grafik Amerika GSYİH'sine yüzde olarak devlet borcunu, ve gördüğünüz üzere eğer devletin kuruluşuna kadar geri gidersek Bağımsızlık Savaşında çok fazla borç aldığımızı gösterir. Savaşlar masraflıdır. Ama sonra borcumuzu ödedik, ödedik, ödedik... Ve bir de baktık ki, İç Savaş! Daha da masraflı. Bir sürü borç aldık, ödedik, ödedik, ödedik... neredeyse borcu bitirdik ama güm! 1. Dünya Savaşı. Yine, aynı süreç tekrarladı. Şimdi de Ekonomik Bunalım ve 2. Dünya savaşı. Borcumuz astronomik rakamlara yükseldi, GSYİH'nin yüzde 118i, gerçekten tehlikeli ve savunulamayacak bir rakam. Ama biz ödedik, ödedik, ödedik ve sonra, bu da ne? Neden yetmişlerden bu yana borç artıyor? Bu kısmen finanse edilmemiş vergi kesintilerinden, ama bu öncelikle adlandırılmamış harcamalardan kaynaklı, özellikle de Sağlık Sigortası. 2. Dünya savaşındaki borçlu kaldığımız zamanlara yaklaşıyoruz. Ve savaş zamanında doğan bebekler henüz emekli bile olmadılar, ve emekli olduklarında olacak olan da bu. Bu veriler Kongre Bütçe ofisinin bütçenin durumunu en gerçekçi gösteren ve eğer şu andaki durum ve beklentiler geliştirilirse gerçekleşecek veriler.
Pekala, şu anda fark etmişsinizdir ki bu iki grafik x ve y ekseninde gösterdikleri veriler açısından benzer değiller, ama ahlaki ve politik açıdan aynı şeyler. Durun bunu sizin için çevireyim.
"Eğer şimdi bir harekette bulunmazsak ölmeye mahkumuz. Partinin diğer tarafındaki insanlar, sizin ne sorununuz var? Gerçeği göremiyor musunuz? Eğer yardım etmeyecekseniz yolumuzdan çekilin gidin."
İki astroidin de yönünü değiştirebiliriz. Bu problemler teknik açıdan çözülebilir aslında. Bizim sorunumuz şu ki, aşırı yancı zamanlarımızda saf yanımız "Bak, şurada bir astroid var!" diyor bu da demektir ki diğer yanımız "Hıh, neymiş?" diyecek. "Hayır bakmayacağım bile. Hayır."
Bunun bizim başımıza neden geldiğini ve bu konuda ne yapabileceğimizi anlamak için ahlaki psikolojiyi daha iyi öğrenmeliyiz. Öyleyse ben sosyal psikologum ve ahlak üzerine çalışıyorum, ve ahlaktaki en önemli prensiplerden biri de şudur ahlak gözleri bağlamak ve kör olmaktır. Bizi kutsallarımızın değerleriyle çevreler ama bir yandan da tarafsız gerçeklere karşı bizi kör ederler.
Bunu bu şekilde düşünün. Büyük ölçekli işbirliği bu gezegende çok nadirdir. Bunu gerçekten yapabilecek çok az tür vardır. O da arı kovanıdır. O da beyaz karınca yığınıdır, koca bir beyaz karınca yığını. Ve bu durumu diğer hayvanlarda bulduğunda, her zaman aynı hikayedir. Aynı kraliçeden doğma, hepsi kardeşlerdir. yani hepsi aynı gemide. Düşerler ya da kalkarlar, yaşarlar ya da ölürler, birlik olarak. Bu yeryüzünde bunu yapabilecek tek bir tür var o da benzersiz olan tabiki de biziz. O da eski Babil'i yeniden inşa etmektir, o da eski Mexico City'dir.
Peki bunu nasıl yaptık? 10,000 yıl önce avcı-toplayıcıyken sadece bir kaç bin yılda böylesine devasa şehirler üretmeye nasıl başladık? Bu mucizevi, ve açıklamasının bir kısmı da bu kutsal değerlerle sarılma yeteneğidir. Gördüğünüz gibi, tapınaklar ve tanrılar eski medeniyetler için çok önemlidir. Müslümanların Medine'deki Kabe'nin etrafında olmaları buna benzerdir. O kutsal bir taştır ve insanlar bir araya gelip etrafında daire olup toplandıklarında, birbirlerine güvenebilirler ve tek olurlar. Elektrik tellerini bir mıknatısla çekip hareket ettirmek gibi bir şey bu. İnsanlar bir şeyin etrafında bir araya gelirlerse akım oluştururlar. Bir insanlar bir şeylerin etrafını çevrelemeyi seviyoruz. Bayrakları çevreleyip birbirimize güveniriz. Bir takım olarak, birlikte savaşabiliriz. Ama etikler bizi birbirimize, bir takım olarak, bağladığı sırada çevrelemek bizi kör eder. Bu onlarda gerçekliğin bozulmasına yol açar. Her şeyi iyi-kötü diye ayırmaya başlarız. Bu süreç harika hissettirdiğinden, bizi oldukça tatmin eder. Ama bu gerçeğin iğrenç bir şekilde saptırılmasıdır.
Amerikan kongresindeki etik elektro mıknatısların çalışmasını görebilirsin. Kongredeki hangi oylamanın sağ-sol ekseninde düştüğünü gösterip, özgürlükçü ya da muhafazakar birinin bütün önemli konularda nasıl oy verdiklerini gösteren de bu grafiktir. Göreceğin şudur ki, iç savaştan onlarca yıl sonra Kongre alışılmamış bir şekilde, olabileceği en yüksek değerlerde kutuplaşmıştı. Ama 1.Dünya Savaşı'ndan sonra işler değişti, kutuplaşmalar tarihi bir şekilde düştü. Partizanlıkta altın çağdı bu. Yani hiç olmazsa bir araya gelip ulusal sorunları çözmekte altın çağdı. Ama 1980 ve 1990'larda elektromıknatıs geri döner. Kutuplaşma yükselir. Eskiden muhafazakarlar, ılımlılar ve özgürlükçüler Kongrede birlikte çalışabilirlerdi. Partizan komitelerden kendilerini tekrar düzenleyebilirlerdi. Ama etik elektromıknatıs hareket attikçe kuvvet alanı yükseldi, Demokratlar ve Cumhuriyetçiler ayrı taraflara çekildiler. Onlar için sosyalleştirmek ve birlikte çalışmak daha da zor bir hal aldı. Emekli üyeler Kongre'nin şu sıralar çete savaşlarına döndüğünü söylüyorlar. 3 tartışmadan 2 sinde Obama'nın mavi, Romney'in kırmızı kravat taktığına dikkat edeniniz oldu mu? Bunu neden yapıyorlar biliyor musunuz? Blood ve Crip çetelerinin üyeleri hangi tarafa oy verdiklerini bilsinler diye. (Kahkahalar)
Kutuplaşma siyasi elitlerde en güçlüdür. Bunun da Washington'da olduğundan kimsenin şüphesi yok. Ama bir süreliğine, bunun insanlar arasında mı olduğuna dair şüpheler vardı. Son 12 yılda daha da belirginleşti bu. Şu verilere bakın. Bunlar Amerikan Ulusal Elektronik Araştırmalarından. Bu çalışmada ısı ölçer denilen hisle ne yapıldığı sorulmuştur. Yani, Yerli Amerikalılara, orduya, Cumhuriyetçi partiye, Demokrat partiye, Amerika'daki her çeşitten partiye karşı ne kadar sıcak ya da soğuk hissettiğin sorulmuştur. Mavi çizgi Demokratların, demokratlar hakkında nasıl hissettiğini gösteriyor, ve onlar Demokratları seviyorlar. Bilirsiniz, 70 'lerde 100 üzerinden oylamada, Cumhuriyetçiler cumhuriyetçileri seviyorlar. Bu bir sürpriz değil. Ama birbirlerine olan sempatilerine baktığımızda görüyorsunuz, daha düşük, ama aslında, bu veriyi ilk gördüğümde, şaşırmıştım. Aslıda o kadar da kötü değil. Carter ve hatta Reagen dönemindeki yönetimlere bakarsak, diğer partiye karşı olan oran 43, 45. O kadar da berbat değil. Oranlar hafifçe aşağı yukarı hareket ediyor, ama George W. Bush ve Obama zamanında nasıl olduğuna bir bakın. Birden aşağı düşüyor. Burada bir şey oluyor. Etik elektromıknatıs geri geliyor, ve şu sıralar, tam da şu anlarda, Demokratlar Cumhuriyetçileri gerçekten sevmiyorlar. Cumhuriyetçiler Demokratları gerçekten sevmiyorlar. Biz değişiyoruz. Sanki bu etik elektromıknatıs bizi de etkiliyor gibi. Sanki iki okyanus tüm ülkeyi çekip ayırıyormuş, Sanki, sağı ve solu Blood ve Crip çeteleri gibi iki mıntıkaya ayırıyormuş gibi.
Şimdi, bunların bizim başımıza neden geldiğinin bir çok sebebi var, bazılarını geri döndüremeyiz. 1. Dünya Savaşı'ndaki gibi, ortak düşmana birlikte savaşma dersi verecek, sahte deneyimlerimizden oluşan politik bir sınıfımız bir daha asla olmayacak. Bir daha asla, 3 TV kanalından oluşan, hepsi merkezci televizyonumuz olmayacak. Ve bir daha asla, partizanlara işbirliği fırsatı veren, tutucu güneyli Demokratlarımız, özgürlükçü kuzeyli Cumhuriyetçilerimiz olmayacak. İkinci Dünya Savaşı'ndan sonraki bu yıllara kural dışı denmesinin bir çok sebebi var. O eski düşük partizan seviyelerine bir daha dönemeyeceğiz düşüncesindeyim.
Ama yapabileceğimiz bir çok şey var. Yapabileceğimiz düzinelerce ama düzinelerce reformlar var. Bu reformlar bir şeyleri iyileştirebilir. Çünkü 1990'larda Kongre'nin kendisinin yaptığı ve kutuplaşmalara neden olan fonksiyon bozukluklarının çoğunu Kongre kendisi düzeltebilir. Bu değişiklikler kitaplarda detaylı bir şekilde anlatılmıştır. Bu ikisi benim şiddetle tavsiye ettiğim, bütün reformlardır. Ben burada bunları sadece daha geniş üç sınıfa ayıracağım.
Eğer bunun, işlevsizliğin bir problemi, aşırı kutuplaştırılmış kurum olarak görüyorsan, pekala, ilk adım, elinden geleni yap böylece daha az aşırı-partizanlar seçilir, ve kapanmış bir partinin ön seçimlerinde, sadece aşırı Cumhuriyetçiler ve Demokratlar oyladığında, sen en aşırı partizanları aday edip onları oyluyor olacaksın. Halka açık bir ön seçim bu sorunları çok çok hafifletebilirdi.
Ama esas sorun kötü insanları Kongre'ye seçmemiz değil. Deneyimlerime ve Kongre içindekilerden duyduklarıma göre söyleyebilirim ki Kongre'deki insanların çoğu, gerçekten sorunları çözmek isteyen iyi niyetli, çalışkan zeki insanlardır, ancak bir kere Kongreye girdiler mi, ödülü aşırı tarafçılık olan ve serbest düşünmeyi cezalandıran bir oyun oynamak zorunda gibi hissederler. Senden bekleneni yapmazsan, cezalandırılırsın. Ancak bunu etkisiz hale getirmek için yapabileceğimiz bir çok yenilik var.
örneğin şu 'Birleşmiş Vatandaşlar' kararı tam bir felaket çünkü sanki kafanıza bir para silahı dayanmış ve eğer beklenenin dışına çıkarsanız, sınırı geçerseniz kötü reklam aracılığıyla herkesi sizin kötü bir insan olduğunuza inandırmak için rakibinize verilecek tonlarca para var.
Ancak değişikliklerin üçüncüsü de Kongre'deki sosyal ilişkileri değiştirmemiz gerektiğidir. Benim tanıdığım politikacılar genellikle dışa dönük, dost canlısı ve sosyal olarak çok yetenekli insanlardır ve bu politikada genelde böyledir. İlişkiler kurmalı, anlaşmalar yapmalısınız, ikna etmeli, memnun etmeli, iltifatlarda bulunmalısınız, kişisel yeteneklerinizi kullanmalısınız. Ve bu siyaset biliminde her zaman için böyle olmuştur. Ancak 1990'ların başında, Temsilciler Meclisi bütün işin hafta ortasında yapılmasi için yasama takvimini değiştirdi. Bugünlerde Kongre üyeleri salı sabahı geliyor iki gün boyunca tartıştıktan sonra perşembe gün evlerine dönüyorlar. Ailelerini şehre getirmiyorlar. Birbirlerinin eşlerine ya da çocuklarına rastlamıyorlar. Burada artık bir ilişki söz konusu değildir. Ve Kongre'yi insan ilişkileri olmadan yürütmeye çalışmak bir aracı petrol olmadan çalıştırmaya uğraşmak gibidir. Bütün sistem donduğunda ve iş kutuplaşmaya vardığında şaşırmalı mıyız? Yasama takvimindeki küçük bir değişiklik, örneğin çalışma süresini üç haftaya uzatsak ve sonra bir hafta eve gitseler bu Konngre'deki bütün temel ilişkileri değiştirirdi.
Dolayısıyla yapılabilecek bir çok şey var, ancak kim onları yapmaya zorlayacak? Bunun üzerinde çalışan bazı gruplar var. "Etikete Hayır, Ortak Amaç" grubunun demokrasiyi daha duyarlı ve meclisi daha etkili yapmak için yapmamız gereken değişiklikler hakkında bir fikri olduğunu sanmıyorum.
Ama yaptıkları işe küçük bir psikolojik numara ile bir ekleme yapmak isterim, ve numara da şu: Hiçbir şey insanları bir tehdit ya da saldırı; özellikle yabancı bir düşmandan gelen saldırı kadar bir araya getirmez. Tabi ki bu saldırı bizim kutuplaşmış psikolojimizi etkilemediği sürece, bu durumda, daha öncede söylediğim gibi, bu tehdit bizi parçalara ayırabilir. Gördüğümüz gibi bazen sadece bir tehlike bizi kutuplaştırabilir. Ama ya yüzleştiğimiz durum bir tehdit değil de aslında şöyle bir durumsa; üzerimize gelen çok fazla şey olduğunda durum hep şudur, "Ateş etmeye başlayın, haydi millet birlikte çalışmamız lazım, herkes ateş etsin." Çünkü aslında, bu durumla karşı karşıyayız. Bir ülke olarak bulunduğumuz nokta burası.
İşte buyrun başka bir asteroid. Servetimizde 1979'dan bu yana meydana gelen değişiklikleri gösteren bu grafiğin her türlüsünü gördük ve gördüğünüz gibi, servetimizdeki kazancın hemen hepsi üstteki %20'lik hatta özellikle %1'lik kısma gidiyor. Bu derece artan eşitsizlik demokrasi için bir çok sorunla bağdaştırılır. Özellikle de birbirimize güvenebilmemize ve aynı yolun yolcusu olduğumuzu hissedebilmemize zarar verir, çünkü öyle olmadığımız çok bariz. Bazılarımız dev bir özel yatta sağ salim oturuyor. Diğer insanlar sürüklenip giden bir odun parçasına tutunmaya çalışıyor. Hepimiz aynı botta değiliz ve bu da kimsenin kamu menfaati için fedakarlık yapmayacağı anlamına gelir. Kalanlarsa bu asteroid yüzünden 30 yıldır çığlık atıyorlar ve sağ diyor ki, "Ha? Ne dedin? Sorun yok sorun yok."
Şimdi, Neden bu böyle oluyor? Neden eşitsizlik artıyor? En büyük sebeplerden birisi, küreselleşmeden sonra, aslında bu dördüncü asteroid oluyor, evlilik dışı doğumun artması. Bu grafik 1960'lardan beri gayri meşru doğumları gösteriyor. Latin ve siyahi çocukların çoğu evli olmayan annelerden doğuyor. Beyazlar da bu yolda ilerliyor. 10 veya 20 yıl içinde, Amerikan çocukların çoğu babalarının olmadığı evlerde doğacaklar. Bu da eve çok daha az paranın geldiği anlamına gelir. Ama sorun sadece para değil. Sorun aynı zamanda denge ve kaosun çatışması. Brezilya'da sokak çocuklarıyla çalıştığım zamandan bildiğim kadarıyla annenin erkek arkadaşı genellikle çocuklar için çok çok tehlikeli tipler.
Sağ kanat bu asteroid için 60'lardan beri söyleniyor ve sol kanat da aynı şeyi söylüyor: "Sorun yok. Sorun yok." Sol aslında evliliğin kadınlar ve çocuklar için iyi olduğunu söylemeye çok gönülsüz olmuştur. Açık konuşalım. Burada kadınları suçlamıyorum. Aslında kendi çocuklarının sorumluluğunu üstlenmeyen adamları ve o adamların çocuklarının masrafını karşılamaları için para kazanmayı zorlaştıran ekonomik sistemi eleştiriyorum. Ama kimseyi suçlamasanız bile, bu ulusal bir sorun ve bir kesim bu konuda diğerinde daha duyarlı olmuştur. New York Times gazetesi sonunda bu asteroidi evliliğin eşitsizliği nasıl azalttığını göstererek manşetinde gündeme getirdi.
Gittikçe sadece iki sınıfın olduğu bir toplum oluyoruz. Amerikanlar üniversiteye gittiğinde ve birbiriyle evlendiğinde boşanma oranları çok düşer. Çok para kazanırlar ve bu parayı çocukları için harcarlar, bazıları sorumlu birer anne olup çocuklarını en verimli şekilde büyütür ve çocuklar da bu grafikteki üst iki sırada olurlar. Ve diğer herkes de: istikrarlı bir evlilikten yararlanamayan çocuklar, kendileri için çok para harcanmayan çocuklar, durağan bir ortamda yetişmeyen çocuklar, bu grafiğin en altında üç grubu oluşturur.
Bir kez daha görüyoruz ki bu iki grafik aslında aynı şeyi söylüyor. Önceki gibi, bir sorunumuz var, üzerinde çalışmaya başlamalıyız, bir şeyler yapmalıyız, ama bu sorunu görmeyen insanların nesi var?
Ama eğer herkes gözlerini bağladığı partizan bağlarını bir çözebilse bu iki sorunun aslında en iyi şekilde birlikte çözülebileceğini görürdük. Çünkü gelir eşitsizliğini gerçekten umursuyorsanız, evliliği teşvik etmeye çalışan bazı aşırı tutucu Hristiyan gruplarla konuşmanız gerekir. O zaman da doğrudan kadınların işi olmayan adamlarla evlenmediği gerçeğiyle karşılaşacaksınız. Dolayısıyla eğer aileleri sağlamlaştırmak istiyorsanız eğitimsel eşitliği teşvik eden asgari ücreti yükseltmeye çalışan bir çok erkeği ceza adaleti sistemi tarafından yutulmaktan ve dolayısıyla hayatları boyunca evlenemeyecek olmaktan kurtarmak için yollar arayan bazı liberal gruplarla konuşmanız gerekebilir.
Yani kısacası, bize doğru gelen en az dört asteroid var. Kaçınız bunların hepsini görebiliyor? Eğer dördünün de ulusal problemler olduğunu kabul etmeye razı iseniz lütfen elinizi kaldırın. Lütfen elinizi kaldırın. Pekala, neredeyse hepiniz.
Peki, tebrik ederim, hepiniz aslında karşı görüşün de bazen haklı olabileceğini kabul eden "Asteroid" kulübünün ilk üyelerisiniz. Asteroid kulübünde biz ortak payda aramayız. Ortak payda bulmak genellikle çok zordur. Biz ortak tehditler ararız Çünkü ortak tehditler ortak paydalar oluşturur.
Sizce boş hayal mi kuruyorum? İnsanların kılıçlarını kınlarına sokup sağ ve solun gerçekten birlikte çalışabileceğine inanmak boş hayal kurmak mıdır? Hiç sanmıyorum, çünkü bu gerçekleşir, çok sık olmasa da bunun örnekleri vardır. Bu yapabileceğimiz bir şey. Çünkü iki kesimdeki Amerikanlar da toplumdaki gerilemeyi önemsiyor ve ulusal seviyede birçok organizasyonlar oluşturuyorlar mesela bu ve başka birçok diğer yerel kuruluşlar; eyalet liderlerinin birlikte çalışarak Florida'nın sorunlarını çözmek için gerekli olan insan ilişkileri üzerinde çalışmalarını kolaylaştıran Tallahassee, Florida'daki Village Square gibi. İki kesimdeki Amerikanlar da AIDS ve küresel yoksulluğa önem veriyorlar ve bir çok insanlık sorununda liberaller ve muhafazakarlar doğal müttefiktir ve zaman zaman bu sorunları çözmek için gerçekten birlikte çalıştılar ve çalışmaktalar. Ve bana daha şaşırtıcı gelen de bazen ceza yargılaması konusunda aynı fikirde bile olabilirler. Örneğin bu ülkede hapsedilme oranı, hapishane nüfusu 1980'den beri dörde katladı. Şimdi bu bir sosyal felaket ve liberaller bundan çok endişeliler. The Southern Poverty Law Center genellikle hapishane-endüstriyel kompleksine karşı savaşıyor, her geçen gün daha fazla genç ve yoksul insanı yutan sisteme karşı savaşıyor. Ama muhafazakarlar bu konuda mutlu mu? Grover Norquist pek değil, çünkü bu sistem inanılmaz miktarlarda paraya mal oluyor. Ve böylece, hapishane-endüstriyel kompleksi eyaletlerimizi iflasa sürüklediği ve ruhlarımızı çürüttüğü için liberal muhafazakarlar ve Hristiyan muhafazakarlar "Right on Crime" adlı bir grup oluşturmak için bir araya geldiler. Ve zaman zaman adalet sistemini daha etkili ve insancıl hale getirmek için ve yeni hapishane binalarına karşı gelmek için Southern Poverty Law Center ile birlikte çalıştılar.
Yani bu mümkün. Bunu başarabiliriz. Bu yüzden artık muharebe mevzilerine birbirimizle savaşmak için değil de gelmekte olan asteroidleri defetmek için gidelim. Ve ilk görevimiz de Kongre'ye, milletimiz için çok geç olmadan, kendisini yenilemesi için baskı yapmak olsun.
Teşekkür ederim. (Alkışlar)