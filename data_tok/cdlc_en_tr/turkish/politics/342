Kuzey Kore'de doğdum ve orada büyüdüm. Ailem sürekli fakirlik içerisinde olmasına rağmen beni daima sevdiler ve hep ilk önemsenen oldum çünkü ilk oğullarıydım ve ailede iki çocuğun en küçüğüydüm.
Ama sonra 1994'te büyük kıtlık başladı. Dört yaşındaydım. Ablam ve ben sabah saat 5'ten sonra yakacak odun aramaya giderdik ve geceyarısından sonra dönerdik. Sokaklarda yiyecek bulmak için gezinirdim, ve küçük bir çocuğu gördüğümü hatırlıyorum annesinin sırtına bağlanmış cips yiyordu ve cipsleri ondan çalmak istedim.
Açlık utandırıcıdır. Açlık umutsuzluktur. Aç bir çocuk için politika, özgürlük düşünülemez bile. Dokuzuncu yaş günümde ailem bana yiyecek bir şey bile verememişti. Ama bir çocuk olarak bile, bunun yüreklerine ne kadar ağır geldiğini hissedebiliyordum.
O zamanlar bir milyonu aşkın Kuzey Koreli açlıktan öldü, ve 2003'te, ben 13 yaşımdayken, babamda açlıktan ölen insanlardan biri oldu. Babamın zayıflayıp solduğunu ve öldüğünü gördüm. Aynı yıl içerisinde, bir gün annem kayboluverdi, ve ablam bana onun Çin'e para kazanmaya gittiğini, ama yakında para ve yiyecekle geri geleceğini söyledi. O zamana kadar hiç ayrılmamış olduğumuzdan, ve hep beraber olacağımızı düşündüğümden, annem gittiğinde ona sarılmadım bile. Bu hayatımda yaptığım en büyük hataydı. Ama bunun uzun bir elvada olacağını bilmiyordum. O zamandan beri annemi ve ablamı hiç görmedim.
Birdenbire yetim ve evsiz biri olmuştum. Günlük yaşamım oldukça zor ama bir o kadar basit olmuştu. Amacım çöpte tozlu bir ekmek parçası bulmaktı. Ama bu yaşamak değildi. Artık yalvarmanın çözüm olmadığını anlamaya başladım. Bu yüzden yasal olmayan marketlerde yiyecek arabalarından çalmaya başladım Bazen yiyecek karşılığında küçük işler buldum. Bir keresinde kışın iki ay boyunca kömür madeninde bile çalıştım, yerin 33 metre aşağısında hiç bir koruma önlemi olmadan günde 16 saate kadar. Nadir bulunan biri değildim. Başka yetimler de bu şekilde yaşıyorlardı, hatta daha kötü bir şekilde.
Acı soğuktan uyuyamadığım zamanlarda ya da açlıktan, ertesi sabah ablamın gelip beni en sevdiğim yiyecekle uyandırmasını ümit ederdim. Bu umut beni hayatta tuttu. Büyük şeyler istemiyordum. Yani bir sonraki çöp kutusunda ekmek olabileceğine beni inandıran bir umuttu benimkisi, çoğu zaman içinde ekmek olmazdı oysaki. Ama eğer inanmasaydım buna, çabalamazdım bile, ve ölürdüm. Umuttu beni yaşatan. Hergün kendime şunu söyledim, ne kadar zor olursa olsun yaşamalıyım.
Ablamın dönüşünü üç yıl bekledikten sonra Çin'e gidip onu aramaya karar verdim. Farkettim ki böyle daha fazla yaşayamazdım. Yolculuğun tehlikelli olabileceğini biliyordum, ama her halukarda hayatım tehlikedeydi. Kuzey Kore'de tıpkı babam gibi açlıktan ölebilirdim, ya da Çin'e kaçarak en azından daha iyi bir hayat için deneyebilirdim.
İnsanların yakalanmamak için gece olunca Çin sınırını geçtiklerini öğrendim. Kuzey Koreli sınır bekçileri genellikle izinsiz sınırı geçenleri vurup öldürür. Çinli askerler onları yakalar ve Kuzey Koreye, şiddetli cezalarla karşılaştıları yere geri gönderir. Ben gündüz geçmeye karar verdim, çünkü birincisi hala çocuktum ve karanlıktan korkuyordum, ikincisi zaten kendimi çoktan tehlikeye atmış olduğumu biliyordum, ve birçok insan gündüz vakti sınırı geçmeyi denemediğinden ben kimseye görünmeden geçebilirim diye düşündüm.
Çin'e 15 Şubat 2006'da ulaştım. 16 yaşındaydım. Çin'de her şeyin daha kolay olacağını düşünüyordum çünkü orada daha fazla yiyecek vardı. Daha fazla insanın bana yardım edeceğini düşündüm. Aslında Kuzey Kore'de yaşamaktan daha zordu çünkü özgür değildim. Daima yakalanma ve geri gönderilme korkusu vardı içimde.
Bir mucize eseri, birkaç ay sonra Kuzey Koreliler için barınak işleten biriyle tanıştım, ve orada yaşamama izin verdi uzun yıllar sonrasında ilk defa düzenli yemek yiyordum. Sonraki yıl, bir militan Çin'den kaçmam için bana yardım etti ve ABD'ye mülteci olarak gittim.
Amerika'ya tek bir kelime İngilizce bilmeden gittim, yinede sosyal yardım uzmanım bana liseye gitmem gerektiğini söyledi. Kuzey Kore'de bile başarısız bir öğrenciydim. (Kahkaha) Ve ilkokulu bile zar zor bitirdim. Okulda günde birden fazla kavga ettiğimi hatırlıyorum. Kitaplar ve kütüphane benim için değildi. Babam sürekli beni ders çalışmaya motive etti, ama bu bir işe yaramadı. Artık bir noktada babam benden umudunu kesti. " Sen artık benim oğlum değilsin." dedi. Henüz 11 ya da 12 yaşımda olmama rağmen, beni derinden sarstı. Ama yinede motivasyon seviyem ölümünden öncesiyle aynıydı. İşte bu yüzden bana Amerika'da liseye gitmemi söylemeleri saçmalıktı. Orta okula bile gitmedim ben. Okula, sadece bana gitmemi söyledikleri için gitmeye karar verdim, çok da çabalamadan.
Bir gün, eve geldim ve manevi annem akşam yemeği için tavuk kanadı kızartmıştı. Ve yemek sırasında, daha fazla kanat yemek istedim, ama fark ettim ki herkes için yeterince yoktu, bu yüzden itiraz etmeye karar verdim. Tabağıma baktığımda manevi babamın kalan son kanadı bana verdiğini gördüm. Çok mutluydum. Ona baktım, bana sadece çok içten bakıyordu, ama tek kelime söylemedi. Birdenbire, biyolojik babamı hatırladım. Manevi babamın küçük sevgi gösterisi bana asıl babamı, aç olduğunda, hatta açlıktan öldüğünde bile benimle yiyeceğini severek paylaşan adamı hatırlattı. O kadar çok yiyecek vardı ki Amerika'da, tıkandığımı hissettim, gene de babam açlıktan ölmüştü. O gece tek isteğim onun için yemek pişirmekti, ve o gece onu gururlandırmak için daha ne yapabilirim diye düşündüm. Ve kendime söz verdim, çok çalışıp Amerika'daki en iyi eğitimi, onun fedakarlığını onurlandırmak uğruna kazanmaya karar verdim.
Okul işini ciddiye aldım, ve hayatımda ilk defa bir akademik ödül aldım ve lisenin ilk döneminde en başarılı öğrencilerden biri oldum.
(Alkış)
O tavuk kanadı hayatımı değiştirdi. (Kahkaha)
Umut kişesel bir şeydir. Onu kimse size veremez. Umuda inanmayı seçmek zorundasınız. Bunu kendi başınıza yapmalısınız. Kuzey Kore'de bunu kendim başardım. Umut beni Amerika'ya getirdi. Ama Amerika'da ne yapacağımı bilemedim, çünkü bu özgürlük bana fazla gelmişti. O akşam yemekte manevi babam bana yol gösterdi, ve beni motive edip Amerika'da yaşamak için bana bir amaç verdi.
Buraya tek başıma gelmedim. Umudum vardı,ama tek başına umut hiçbir şeydir. Birçok insan buraya gelmeme vesile oldu. Kuzey Koreliler yaşamak için savaşırlar. Hayatta kalmak için mücadele etmek zorundadırlar, hayatta kalmak için umutları vardır, ama bunu tek başlarına yapamazlar.
Size mesajım şudur. Kendinize dair umudunuz olsun, ama aynı zamanda birbirinize yardım edin. Nerede yaşarsanız yaşayın, hayat herkes için zor olabilir. Manevi babam benim hayatımı değiştirmeye çalışmadı. Aynı şekilde, küçük bir sevgi gösterisiyle bile birinin hayatını değiştirebilirsiniz. Bir ekmek parçası açlığınızı yatıştırabilir, ve umut etmek sizi hayatta tutacak ekmeği getirebilir. Ama ben eminim ve inanıyorum ki sevginiz ve önemsemeniz başka bir Joseph'in hayatını kurtarabilir ve hala umudu olan binlerce Josephlerin hayatlarını da kurtarabilir.
Teşekkürler.
(Alkış)
Adrian Hong: Joseph, bu çok kişisel ve özel hikayeni bizimle paylaştığın için teşekkür ederiz. Söylediğine göre kız kardeşini yaklaşık on senedir görmemişsin, ve belki o bu videoyu bir ihtimal görebilir, senden kız kardeşinin sana mesaj gönderebilmesi için ona bir şans vermeni istiyoruz.
Joseph Kim: Korece mi?
AH: İngilizce olarak söyleyebilirsin, sonra da Korece.
(Kahkaha)
JK: Tamam, bunu Korece yapabileceğimi sanmıyorum artık, çünkü bunu ağlamadan becerebileceğimi sanmıyorum.
Nuna, seni görmeyeli on sene oldu. sadece şunu söylemek istiyorum seni çok özledim, ve seni seviyorum, ve lütfen geri dön ve hayatta kal. ve ben-- ah tanrım. Ben hala seni görebilme umudunu kaybetmedim. Hayatımı mutlu bir şekilde yaşayacağım ve çok çalışacağım seni görene kadar, ve söz veriyorum bir daha ağlamayacağım. (Kahkaha) Evet, seni görmek için can atıyorum, ve eğer beni bulamazsan, ben de seni arıyor olacağım, ve umarım seni bir gün görürüm. Ayrıca annem için de küçük bir mesaj iletebilir miyim?
AH: Tabiki, lütfen.
JK: Seninle çok zaman vakit geçirmedim, ama biliyorum ki yine de beni seviyorsun, ve muhtemelen hala benim için dua ediyorsundur ve beni düşünüyorsundur. Beni bu dünyaya getirdiğin için, sana teşekkür etmek istiyorum. Teşekkürler.
(Alkış)