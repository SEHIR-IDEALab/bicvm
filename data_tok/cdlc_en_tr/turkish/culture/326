Bugün sizinle cinsel aktiviteye ve cinsel eğitime karşılaştırmalı olarak yepyeni bir açıdan bakmayla ilgili konuşmak istiyorum.
Bugün, Amerika'da herhangi birisiyle cinsel aktiviteyle ilgili konuşursanız, kısa sürede fark edeceksiniz ki sadece cinsellikle ilgili konuşmuyorsunuz. Aynı zamanda beyzbol hakkında da konuşuyorsunuz. Çünkü beyzbol, Amerikalılar'ın cinsel aktiviteyle ilgili düşünmeye ve konuşmaya alışık olduğu dominant kültürel bir benzetmedir. Bunu biliyoruz çünkü İngilizce'de beyzbol hakkındaymış gibi görünen ama aslında cinsellikle ilgili olan bir dil mevcut.
Yani, örneğin, atıcı ya da yakalayıcı olabilirsiniz ve bu ya sizin cinsel hareketi uyguladığınızı ya da size cinsel hareket uygulandığını belirtir Tabii ki, bir düzende gerçekleşen ve belirli cinsel aktivitelere atıfta bulunulan kurallar vardır ve bunlar sonunda sayıyla ya da sayı turu ile sonuçlanmaktadır ki bu da orgazm olma noktasına kadar vajinal cinsel temasta bulunmak demektir, en azından erkekler için. (Kahkahalar) Vuruşu kaçırabilirsiniz, bu da demek oluyor ki hiçbir cinsel aktivite yaşamazsınız. Eğer siz bir yedek oyuncuysanız bir bakiresinizdir ya da herhangi bir sebepten ötürü oyunda değilsinizdir belki yaşınızdan, belki yeteneğinizden ya da becerilerinizden ötürü olabilir. Bir beyzbol sopası penistir ve yedek kulübesi de dişilik organı ya da vajinadır. Eldiven ya da yakalayıcının beyzbol eldiveni prezervatiftir. Değişken vurucu biseksüel kişidir ve biz gayler ve lezbiyenler diğer takım için oynarız. Bir de şu var: "Eğer sahada çim varsa, top oynayın." Bu da genellikle şu anlama gelir eğer genç bir insanın, genellikle genç bir kadının, cinsel organı kıllanacak kadar yaşı varsa, seks yapılacak yaşa gelmiş demektir.
Bu beyzbol modeli inanılmaz derecede problemli. Bu cinsiyetçi. Bu heteroseksüelci. Rekabetçi. Amaca yönelik. Bu, gençlerde ya da yetişkinlerde sağlıklı cinsel gelişmeyle sonuçlanamaz. Bu yüzden yeni bir modele ihtiyacımız var. Bugün size yeni bir model sunmak için buradayım. Bu örnek Pizza'yı esas almakta.
Şimdi, pizza evrensel olarak anlaşılan bir şey ve çoğu insan pizzayı olumlu deneyimlerle bağdaştırır. Hadi şöyle yapalım. Beyzbolu ve pizzayı ele alalım ve cinsel aktivitenin üç aşamasını konuşurken bunları karşılaştıralım: cinsel aktivite için tetikleyici unsur, cinsel aktivite esnasında olanlar ve cinsel aktivitenin beklenilen sonucu.
Peki, ne zaman beyzbol oynarsınız? Beyzbol sezonu olduğunda beyzbol oynarsınız ve programda oyun olduğu zaman. Bu tam olarak sizin seçiminiz değil. Yani, eğer balo ya da düğün gecesiyse, bir partideyseniz ya da ebeveynlerimiz evde değilse, hey,hareket zamanı Koçuna şöyle dediğini hayal edebiliyor musun? " Of, bugün hiç de havamda değilim. Sanırım bu oyuna katılmayacağım." İşler böyle yürümüyor. Beyzbol oynamak için bir araya geldiğinizde, hemen, iki rakip takımlasınızdır. Birisi savunma oynar, diğeri hücum, birisi alanda daha da ileri gitmeyi dener. Bu genellikle erkektir. Birisi alana girenleri savunmaya çalışır. Bu da genellikle kızdır. Rekabetçidir. Biz birbirimizle oynamıyoruz. Biz, birbirimize karşı oynuyoruz. Beyzbol oynamak için çıkageldiğinizde, hiçkimsenin ne yapacağınızla ilgili konuşmasına gerek yoktur ya da bu beyzbol oyununun bize ne kadar iyi gelebileceği hakkında konuşmaya gerek yoktur. Herkes kuralları bilir. Siz sadece pozisyonunuzu alır ve oyununuzu oynarsınız.
Ancak ne zaman pizza yersiniz? Canınız pizza istediğinde pizza yersiniz. İçsel bir duyguyla başlar, içsel bir arzu ya da ihtiyaçla. " Hı hı biraz pizza yiyebilirim." (Kahkahalar) İçsel bir arzu olduğu için, aslında bunun üzerinde kontrole de sahibizdir. Aç olduğuma karar verebilirim ancak bunun yemek yemek için iyi bir zaman olmadığını da bilirim. Birisiyle pizza yemek için bir araya geldiğimizde, onlarla yarışmayız. ikimizin de yaşayacağı ve ikimizi de tatmin edecek bir deneyim ararız ve birisiyle pizza yemek için bir araya geldiğinizde ilk yaptığınız şey nedir? Bununla ilgili konuşursunuz. Ne istediğinizi konuşursunuz. ne sevdiğinizi konuşursunuz. Anlaşma bile yapabilirsiniz.
"Sosise ne dersin?" (Kahkahalar)
" Çok sevmem, daha çok mantar tercih ederim".
"Peki, belki yarısı sosisli yarısı mantarlı deneyebiliriz."
Birisiyle çok uzun zamandır pizza yiyor olsanız bile, yine de şöyle şeyler demez misiniz: "Her zamankinden mi alalım?" (Kahkahalar) "Ya da daha maceralı bir şeyler?"
Tamam, beyzbol oynadığınız zaman cinsel ilişki esnasından bahsediyorsak, beyzbol oynadağınız zaman, sırasıyla kaleleri dolaşmalısınız. Topa vurup doğru alana koşamazsınız. Bu işe yaramaz. Aynı şekilde ikinci kaleye gidip ''Ben burayı çok sevdim burada kalacağım.'' diyemezsiniz. Hayır. Ayrıca, beyzbolda bir de belli araç gereç ve belirli yetenekler var. Herkes beyzbol oynayamaz. Bu oldukça ayrıcalıklı bir oyun.
Tamam ama peki ya pizza? Pizzaya neyin yakışacağını bulmaya çalışırken aslında bu tamamen bizim zevkimizle ilgili değil mi? Milyonlarca pizza çeşidi var. Milyonlarca pizza malzemesi var. Pizza yemenin milyonlarca farklı yolu var. Ve bunlardan hiçbiri yanlış değil. Sadece farklı. Bu durumda, farklılık iyidir çünkü bu tatmin edici bir deneyim yaşama şansımızı arttıracaktır .
Son olarak, beyzbolun beklenilen sonucu nedir? Beyzbolu kazanmak için oynarsınız. Yapabildiğiniz kadar sayı yaparsınız. Beyzbolda her zaman bir kazanan vardır. bu da demek oluyor ki beyzbolda her zaman bir de kaybeden vardır.
Peki ya pizza? Pekala, pizzada, kazanmaktan pek söz edemeyiz-- kazanmak olmaz. Pizzayı nasıl kazanırsınız ki? Kazanmazsınız. Ama "Tatmin olduk mu?" diye sorarsınız. Bazen farklı miktarlarda olabilir farklı zamanlarda ya da farklı insanlarla ya da farklı günlerde. Ne zaman tatmin olduğumuz karar vermeliyiz. Hala açsak, biraz daha alabiliriz. Gerçi, çok yerseniz iğrenç hissedersiniz.
(Kahkahalar)
Peki ya pizza örneğini ele alıp cinsel eğitimin üzerine yerleştirirsek? Günümüzde yapılan çoğu cinsel eğitim beyzbol örneğinden oldukça etkilenmiştir. ve bu gençlerde sağlıksız cinselliğe neden olmaktan başka hiçbir şeye yaramıyor. Ve bu gençler yaşlanıyorlar.
Daha çok pizza örneğindeki gibi cinsel eğitim oluşturabilirsek, insanları kendi arzularını düşünmeye itecek bir eğitim oluşturabiliriz istekleri hakkında bilinçli kararlar verebilsinler diye partnerleriyle bunu konuşabilsinler diye, ve sonuçta, dışardan gelecek bir sonuç değil ama neyin tatmin edici hissettireceğini arayabilsinler diye, ve buna karar vermeliyiz.
Belki fark etmişsinizdir, beyzbol ve pizza karşılaştırmasında, beyzbolda hep emirler var. Hep ünlem işaretleri. Fakat pizza örneğinde, sorular var. Bu sorulara kim cevap vermek zorunda kalıyor? Sen kalıyorsun, ben kalıyorum.
Unutmayın, cinsel eğitimi ve cinsel aktiviteleri düşünürken beyzbol, sen yoksun. Pizza, sağlıklı tatminkar cinsel aktiviteyi ve iyi, kapsamlı cinsel eğitimi düşünmenin bir yoludur.
Zaman ayırdığınız için çok teşekkür ederim.
(Alkış)