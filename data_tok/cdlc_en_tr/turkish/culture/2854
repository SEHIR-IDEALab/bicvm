Kendi trajedim yerine diğer insanlarınkinden bahsedeceğimi bilmekten mutlu olacaksınız. Diğer insanların trajedileri hakkında kaygısız olabilmek kendinizinkiler hakkında kaygısız olabilmekten çok daha kolaydır ve ben bu konferansın ruhuna sadık kalmak istiyorum.
Medya tasvirlerine inanırsanız, Virginia Postrel'in ifadeleriyle; crack kokain salgınının zirve yaptığı sıralarda uyuşturucu satıcısı olmak göz kamaştırıcı bir hayata sahip olmak demekti. Her şey onlarındı, para, uyuşturucu, silahlar, kadınlar, adını siz koyun, şıngır şıngır mücevherler...
Aslında bugün size anlatacağım şey, bir çetenin içine girebilmenin benzersiz fırsatına ve on senelik bir araştırmaya dayanıyor. Çetenin gerçek finansal kayıtları ve defterleri görüldüğünde çete üyesi olmanın hiç de göz kamaştırıcı bir hayata sahip olmak olmadığı ortaya çıkıyor. Fakat bence daha gerçekçi olursak; çetede olmak, çete için uyuşturucu satmak belki de tüm Amerika'daki en kötü iştir. Ve ben bugün sizi buna ikna etmeye çalışacağım.
Yapmak istediğim üç şey var. İlk olarak, crack kokainin şehir çeteleri üzerinde neden ve nasıl bu kadar derin etkisi olduğunu açıklamak istiyorum. İkinci olarak, benim gibi birisinin çetelerin iç işleyişini anlama fırsatına nasıl sahip olduğunu anlatmak istiyorum. Bu bence ilginç bir hikaye. Ve üçüncü olarak, çetenin finansal kayıtlarına - defterlerine - baktığımızda bulduklarımızı çok yüzeysel bir şekilde anlatmak istiyorum.
Bunu yapmadan önce bir uyarı: bu sunum Amerikan Filmciler Derneği tarafından "R" derecesi ile derecelendirilmiştir. Yetişkin içeriği ve dili içermektedir. Sahnede bulun kişi göz önüne alınırsa, çıplaklık içermeyeceğini bilmekten memnun olacaksınız. Kazara, (Kahkahalar) kazara meydana gelebilecekleri hariç tutarsak. (Kahkahalar)
Crack kokainden ve onun çeteyi nasıl dönüştürdüğünden bahsederek başlayalım. Bunu yaparken aslında, kokainden öncesine, 80'lerin başlarına gidip olaya çete liderinin gözünden bakmanız gerekiyor. Bazıları, 80'lerin ortalarında şehrin içlerinde bir çete lideri olmanın hiç de kötü birşey olmadığını söyleyebilir.
Artık çok fazla gücünüz var, insanların boyunun ölçüsünü alabilirsiniz. Prestijiniz çok yüksek, çok fazla saygı duyuluyorsunuz. Ama para yok, tamam mı? Çete açısından para kazanmanın bir yolu yoktu. Çetedeki insanlardan alamazdınız, çünkü çetedekilerin de hiç parası yoktu. Esrar satarak gerçekten para kazanamazdınız. Esrarın çok ucuz olduğu görünmekteydi. Esrar satarak zengin olamazdınız. Kokain satamazdınız. Biliyorsunuz kokain müthiş bir ürün - toz kokain ancak zengin beyaz insanlar tanımanız gerekiyordu. Ve şehir çete üyelerinin çoğu hiç zengin beyaz kişi tanımıyordu. Bu pazara satış yapmaları imkansızdı. Hafif suçlar da işleyemezdiniz. Hafif suçlar işleyerek geçinmeye çalışmanın
berbat bir yol olduğu görünmekteydi. Sonuç olarak bir çete lideri olarak, görüyorsunuz ki gücünüz vardı. Oldukça güzel bir hayat. Fakat en sonunda eve gidip annenizle yaşamak zorundaydınız, pek de bir kariyer sayılmazdı yani. Bu öyle birşeydi ki eğer evde annenizle yaşamak zorundaysanız, ne kadar önemli ve güçlü olacağınızın bir sınırı vardı.
Ardından crack kokain çıkageldi. Ve Malcolm Gladwell'in ifadeleriyle crack kokain şehrin merkezi için çok iri taneli domates sosu gibiydi. (Kahkahalar) Çünkü crack kokain çok inanılmaz bir yenilikti. Bugün onun hakkında konuşacak kadar zamanım yok. Fakat, geçmiş yirmibeş senede bu ülkede meydana gelen tüm yenilik ve buluşlar düşünüldüğünde şehrin içlerinde yaşayan insanların refahı üzerinde en büyük etkiyi bırakanın crack kokain olduğunu söyleyebilirim. Ve hayat üzerinde daha iyi değil- daha olumsuz, kötü bir etkisi oldu.
Peki crack kokainin nesi vardı? Kafa yapmanın harika bir yoluydu. Çünkü crack kokaini dumanla çekebilirdiniz ; toz kokaini bu şekilde içemezsiniz. ve kafa yapmak için dumanla çekmek, burnunuzla çekmekten çok daha etkili bir yoldur. Ve crack kokain geldiğinde, bu kitlenin daha önce gerçekten onu arzuladıklarının farkında olmadıkları ortaya çıktı. Mükemmel bir uyuşturucuydu, bir dolara kokaini alıp, beş dolara satabiliyorsunuz. Aşırı derecede bağımlılık ve kısa süre için kafa yapıyor. Öyle ki, onbeş dakika yoğun kafa oluyor ve geçtiğinde tek istediğiniz tekrar uçmaktan başka birşey olmuyor.
Müthiş bir piyasa yarattı. Çeteyi yürütenler açısından görünüşe göre çok fazla para kazanmanın harika bir yoluydu. En azından en tepedeki kişiler için.
İşte burası bizim resme dahil olduğumuz yer. aslında ben değil - ben tüm bunlarda gerçekten küçük bir oyuncuyum. Benim yazar ortağım Sudhir Venkatesh asıl karakter. Üniversitede iyi kalpli bir matematik öğrencisiydi. Sosyoloji doktorası yapmaya karar vererek Chicago Üniversitesi'ne geldi. Chicago'ya gelmeden önceki üç ayını Grateful Dead grubunu takip ederek harcamıştı. Ve kendi sözleriyle bir "kaçık" gibi görünüyordu. Kendisi bir Güney Asyalı'ydı- çok esmer tenli bir Güney Asyalı. İri bir adam ve kendi sözleriyle "kıçına kadar inen" saçları vardı. Tüm kalıplara meydan okurcasına, siyah mı ? Beyaz mıydı? Erkek miydi kadın mı? Gerçekten tuhaf görünen birisiydi.
Bu şekilde Chicago Üniversitesi'nde ortaya çıkıverdi. Ünlü sosyolog William Julius tüm Chicago'daki insanların dahil olduğu bir anket içeren bir kitap yazmaktaydı. Ve kendisi için anketler yapan Sudhir'e şöyle bir baktığında, onu tam olarak nereye göndereceğini bildiğine karar verdi. En çetin, en adı çıkmış konut bölgelerinden birisine... Üstelik sadece Chicago'nun değil tüm Birleşik Devletlerin.
Şehrin iç kesimlerinde hiç bulunmamış olan Sudhir, böylece itaatkar bir şekilde dosyasını alarak konut bölgesinin içlerine doğru gitti. İlk binaya ulaştı. İlk bina mı? İlk binada kimse yoktu. Fakat üst katta bazı sesler duyarak merdivenlerden yukarı çıkmaya başladı. Köşeye ulaştığında bir grup genç Afro-Amerikan'ın zar oynadıklarını gördü.
Crack salgınını zirve yaptığı 1990 civarıydı. Çete üyesi olmak çok tehlikeli bir iştir, şaşırtılmayı hiç sevmezsiniz. Köşe başına kadar yaklaşmış birisi tarafından şaşırtılmaktan hiç hoşlanmazsınız. Ve kural şuydu, ilk önce vur; sonra soru sor. Sudhir şanslıydı. O kadar kaçık bir tipi vardı ki... Ve muhtemelen taşıdığı dosya hayatını kurtardı. Çünkü adamlar hiçbir rakip çete üyesinin onları elinde dosyayla gelerek vurmayacağını düşündüler. (Kahkahalar)
Aslında pek de sıcak karşılanmadı, fakat adamlar "eh peki anketindeki soruları bir duyalım bakalım dediler. İnanın şaka yapmıyorum, sormak için gönderilen anketteki ilk soru, "Amerika'da bir siyahi ve yoksul olarak nasıl hissediyorsunuz?" şeklindeydi. (Kahkahalar) Akademiler hakkında sizi hayrete düşürüyor değil mi? (Kahkahalar)
Cevap seçenekleri; çok iyi, iyi, kötü ve çok kötüydü. Aslında Sudhir gerçek cevabın şu olduğunu keşfetti (Kahkahalar) En sonunda Sudhir'in paçasını kurtardığı şey anketi olmayacaktı. Gece boyunca merdiven boşluğunda rehin tutulmuştu. Çok fazla silah sesi vardı. Çete üyeleriyle bir sürü felsefi tartışmaya girdi. Sabah çete lideri geldi, Sudhir'i kontrol edip bir tehlike olmadığına karar vererek gitmesine izin verdi. Sudhir evine gitti, duş alıp biraz kestirdi.
Siz ve ben böyle bir durumla yüzleştiğimizde muhtemelen şöyle düşünürdük; sanırım ben tezimi The Grateful Dead grubu üzerine yazıcam, zaten üç aydır onları takip ediyorum. (Kahkahalar)
Sudhir ise derhal konut bölgesine geri döndü. İkinci kata çıktı ve dedi ki "Hey millet dün sizinle takılarak çok eğlenceli vakit geçirdim" Bu gece de tekrar yapıp yapamayacağımı merak ediyorum." İşte bu, Sudhir'in konut bölgesinde yaşamaya başlaması ve aralıklarla 10 sene süren; crack evlerinde takıldığı, çete üyeleriyle hapse girdiği arabasının camlarının indirildiği, polisin evini bastığı bilgisayar ve disklerine el koyduğu ve aklınıza gelebilecek pek çok şeyin olduğu çete ile böyle güzel bir ilişkinin başlangıcıydı. Fakat sonuçta Sudhir için hikayenin mutlu bir sonu vardı: ülkedeki en saygıdeğer sosyologlarından biri oldu. Ben ise Excel tablom açık, ofisimde oturarak Sudhir'in çeteden elde ettiği en son verileri bana getirmesini bekledim. Bu şimdiye kadarki en eşitsiz yazar ortaklığıydı. (Kahkahalar) ama bundan faydalanan taraf olmaktan memnundum.
Peki çetenin içinde ne bulduk? Bir kere şunu söyleyeyim, gerçekten de çetedeki herkese erişebildik En alttan en tepeye çetenin içinden bakabildik. Sudhir, daha önce hiçbir akademisyen veya dışarıdan birisinin başaramadığı kadar bu çetelerin güvenini kazandı. O kadar ki, benim için en ilginç şey olan tuttukları defterleri, finansal kayıtları bile açtılar. Bizim için kullanılabilir hale getirdiler. Üzerilerinde sadece çalışma yapmıyor, içlerinde ne olduğunu da sorabiliyorduk.
Çeteden aldıklarımızla bu kısa sürede ne tür bir sonuca ulaştığımı özetlersem; çete ile diğer başka bir organizasyon arasında paralellik kurduğumuzda, çetenin tıpkı McDonald's a benzediğini söyleyebilirim. Çok sayıda farklı yönden McDonald's restorantlarına.
Belki de en ilginç açıdan değil ama iyi bir giriş olarak - çetenin organize oluş şekli ve hiyerarşik görünüşü. İşte çetenin organizasyon şeması bu şekilde görünüyor. Organizasyon şemaları hakkında ne kadar bilginiz var bilmiyorum ama, Eğer size McDonald's ın organizasyon şemasını sadeleştirme görevi verilseydi, organizasyon şeması tam olarak bu şekilde görünecekti. Şaşırtıcı ama çetenin en üst katmanı kendisine "yönetim kurulu" diyordu. (Kahkahalar)
Sudhir'in söylediğine göre, Amerikan iş hayatında neler olduğuna dair bu adamların sofistike görüşleri yoktu. Ancak "Wall Street" gibi filmleri izlemişler ve gerçek dünyada olmanın nasıl birşey olduğunu biraz öğrenmişlerdi. Şimdi bu yönetim kurulunun altında Güney Chicago veya Chicago'nun batısı gibi yerleri kontrol eden bölgesel başkan yardımcıları bulunmaktaydı.
Sudhirin, güney bayiliğini alma talihsizliğine atanmış adamı çok iyi tanıması gerekiyordu. (Kahkahalar) Bu siyahi çetenin giriştikleri şeyin daha parlak finansal gayretlerden biri olmadığı sonradan ortaya çıktı. (Kahkahalar)
Fakat çetenin gerçekten McDonlds'a benzemesine yol açan şey bayilikleriydi. Dört bloğa dört blokluk alanları idare eden adamlar, yerel çeteler bir bakımdan tıpkı McDonald'sı idare eden adamlara benziyordu. Bunlar girişimciydiler. Uyuşturucu satıcılığını kontrol eden özel mülkiyet haklarına sahiptiler. Satış ve pazarlama için arkalarına çetenin ismini alıyorlardı. Ve temel olarak işi ne kadar iyi yürüttüklerine göre kâr yapan veya kaybedenler bunlardı.
En altta yer alsalar da şimdi gerçekten düşünmenizi istediğim grup piyade erleridir. Bunlar gençler, tipik olarak caddelerde köşe başlarında uyuşturucu satanlar. Son derece tehlikeli bir iş. Bu organizasyondaki neredeyse bütün yükün ve tüm insanların en alttakiler olduğuna dikkatinizi çekmek istiyorum. Tamam mı? Tıpkı McDonalds gibi. Bir anlamda piyade erleri daha çok McDonalds'ta siparişlerinizi alanlar gibidir. Doğrusu onlara benzemeleri tesadüf değil. Gerçekte bu semtlerde onlar aynı kişilerdi. Yani çetede çalışan aynı çocuklar aslında aynı zamanda McDonalds gibi yerlerde part-time olarak çalışıyorlardı. Sanırım bu; bahsettiğim, çetede olmanın ne kadar berbat bir iş olduğu sonucunu zaten anlatıyor.. Çünkü belli ki, eğer çetede olmak bu kadar harika kazançlı bir iş ise, Allah aşkına neden bu adamlar McDonalds'ta ek iş yapıyorlardı?
Peki ücretler nasıl görünüyordu? Şaşırabilirsiniz. Gerçeğe dayanan- biliyorsunuz onlarla konuşabilip kayıtlarını görebiliyorduk; ücretler şöyle görünüyordu. Piyade erlerinin satlik ücretleri saatte 3,50 dolardı. Bu asgari ücretin altındaydı ve iyi şekilde belgelenmişti. Tüketim kalıplarından bunu görebilmek kolaydı. Bu bir gerçek, kurgu değil. Çetede, özellikle en altta çok az para vardı.
Eğer yükselmeyi başardıysanız, diyelim ki yerel bir liderliğe, bir McDonalds bayisine denk olarak senede 100.000 dolar kazanırdınız. Ve eğer bu semtlerin birinde siyahi bir erkek olarak büyüyorsanız bazı açılardan elde etmeyi umabileceğiniz en iyi iş buydu. Eğer en tepeye yükselmeyi becerirseniz senede 200.000 veya 400.000 kazanmayı ümit edebilirdiniz. Hakikaten tam bir başarı öyküsü olurdunuz.
Ve aslında bu topluluklardaki en yetenekli bireylerin buna can atması crack kokainin diğer pek çok sonuçları arasında en üzücü olanıdır. Bunu meşru yollardan yapmayı denemiyorlardı, çünkü meşru yollar yoktu. En iyi çıkış yolu buydu. Ve aslında bunu bu şekilde yapmaya çalışmak muhtemelen doğru seçimdi. Baktığınızda McDonald's ile ilişki
burada bozuluyor. Para neredeyse aynı görünüyor. Peki neden bu kadar kötü bir iş. Bu kadar kötü bir iş olmasının sebebi, size sıklıkla ateş edenler olmasıydı. Size ateş ediliyorsa, ölüm oranları neydi? Bizim çetemizde, itiraf etmeliyim bu standart bir durum değildi; yoğun şiddetin yaşandığı, pek çok çete savaşının olduğu bir dönemdi, aslında bu çete epey başarılıydı, fakat kayıplar oldu. Ölüm oranına gelirsek - tutuklanan, hapse gönderilen, yaralananların oranlarından hiç bahsetmezsek -- bizim örneğimizde kişi başına yılda yüzde yediydi. Dört senedir çetede iseniz ; yüzde yirmi beş olasılıkla ölmeyi beklerdiniz. Bu ulaşabileceğiniz en yüksek oran civarındadır.
Karşılaştırma amacıyla, gelin son derece riskli olmasını bekleyeceğiniz başka bir işi düşünelim. Bir katil olduğunuzu varsayalım. Cinayetten mahkum oldunuz ve ölüm hücresine gönderildiniz. Ölüm hücresinde idam dahil bütün sebeplerden ölüm oranının yılda yüzde iki olduğu ortaya çıkmaktadır. (Kahkahalar) Yani ölüm hücresinde olmak, dışarıda caddelerde uyuşturucu satmaktan çok daha güvenlidir.
Bu sizin, ölüm cezasının suç üzerinde çok büyük caydırıcı etkisi olduğuna inananların, bir an için duraksamasına yol açacaktır. Crack döneminde şehir içinde yaşamanın ne kadar kötü olduğu konusunda fikriniz oluşması için, öyleki gerçekten olumsuzluklara odaklanmıyorum; Ölüm oranlarına bakarsanız; Birleşik Devletlerde şehrin içlerinde büyüyen siyah erkeklerin crack döneminde rastgele ölüm oranı yüzde bir civarındaydı. Bu aşırı derecede yüksek. Ve bu bazı açılardan inanılmaz vahşi bir ölüm.
Gözünüzde canlandırabilmeniz için, örneğin Irak'taki askerlerle kıyaslarsanız şu anda savaşanlar için yüzde 0,5. Irak'ta savaşan askerlere fazlasıyla benzer şekilde, bu ülkede büyüyen siyah gençler bir açıdan kelimenin tam anlamıyla savaş bölgesinde yaşıyorlardı.
Şimdi sorabilirsiniz, Allah aşkına kim gelecek dört sene içinde yüzde yirmibeş ölüm riskiyle caddelerde dikilerek saati 3,50 dolara uyuşturucu satmak ister. Neden bunu yapıyorlardı? Sanırım iki cevabı var.
İlki, tarih tarafından yanıltılmışlardı. Çete bir geçiş töreniydi. Çeteyi kontrol eden gençler yaşlandıkça çeteden ayrılırdı. Olan şuydu; doğru zamanda doğru yerde olan, 80'lerin ortalarından sonlarına kadar çeteye liderlik yapanlar çok, çok zengin oldular. Ve böylece mantıksal olan düşünce şu şekildeydi; herkes gibi bunlar da yaşlanıp dışarı da kalacaklar, ve yeni nesil bunların yerini devralıp servetin sahibi olacaktı.
Bence internet patlamasıyla göze çarpan benzerlikler var. Silikon Vadisi'ndeki ilk grup insan çok ama çok zengin oldu. O zaman bütün arkadaşlarım "Belki ben de gidip bunu yapmalıyım" dedi. Ve asla gelmeyecek hisse opsiyonları için çok ucuza çalışmaya razıydılar. Bizim bahsettiğimiz, en alttan başlamaya istekli insanlara olan da tam olarak buydu. Tıpkı, siz söyleyin, avukatlık firmasında haftada 80 saat boyunca çok fazla sayılmayacak bir para için ilk yılında en alttan başlamaya razı olan avukatlar gibi. Çünkü ileride ortak olacaklarını düşünüyorlardı. Ancak ne oldu? Kurallar değişti ve asla ortak olamadılar.
Doğrusu, 1980'lerin sonlarında bütün büyük çeteleri idare eden aynı insanlar Chicago'da bugün yine aynı büyük çeteleri yönetiyor. Servetin hiçbirini devretmediler. Böylece herkes bu 3,50 dolarlık işlere sıkıştı ve bu bir felakete dönüştü.
Çetenin çok ama çok iyi olduğu bir diğer şey pazarlama ve kandırmacaydı. Örneğin çetenin bilmenizi istediği şey çete liderlerinin geniş çevreleri olduğu, güzel arabalara bindiği ve süslü takıları olduğuydu. Onlarla daha fazla takıldıkça, Sudhir bu arabaların aslında onlara ait olmadığını anladı. Sadece kiralamışlardı, süslü arabaları alabilecek durumları yoktu. Gerçekte altın takıları da yoktu, sadece altın kaplamaydılar. Biliyorsunuz, sahteye karşı gerçek.
Genç insanları çete olmanın ne büyük iş olduğuna inandırmak için her türlü kandırmacaya başvurdular. Örneğin 14 yaşında bir çocuğa elinde tutması için bir tomar banknot verebiliyorlardı. Bu 14 yaşındaki çocuk "Oh iyi.." diyecekti. Biliyorsunuz arkadaşlarına, "Çetede aldığım şu paraya bakın" diyecekti. Harcayana kadar para onun değildi. Aslında, çeteye borçlu olduğundan bir süre sözleşmeli eleman olmuştu. Birkaç dakikam kaldı.
Son bir şey daha. Çetenin incelemesinden daha genel olarak ekonomi ile ilgili öğrendiklerimiz hakkında konuşmaya zamanım olacağını düşünmemiştim. Ekonomistler teknik şekilde konuşmaya eğilimlidirler. Verilere ulaştığımızda teorilerimiz sıklıkla başarısız olur. Fakat aslında ilginç olan, gerçek ekonomide pek iyi işlemeyen ekonomik teorilerin, bir bakıma vahşi kapitalizm yüzünden uyuşturucu ekonomisinde çok iyi çalıştığının ortaya çıkması. İşte bir ekonomi ilkesi, Emek ekonomisinde "Telafi Farkı" diye çok temel bir prensip vardır. Temel fikir şu, bir çalışanın diğerinden daha kötü bir işi yapıp yapmamaya kararsız bırakacak kadarki ücret artışına "Telafi Farkı" denir. Bize göre işte bu yüzden çöpçülere parklarda çalışanlardan daha fazla ücret ödenir.
Sanırım çete üyelerinden birisinin sözleri bunu açıklığa kavuşturuyor. Sanırım biraz aceleci davranıyorum. Savaş olduğu sırada çetenin piyade erlerine iki kat fazla para ödedikleri ortaya çıkıyor. Tam olarak bu kavramı yansıtıyor. Çünkü risk altına girmek istemiyorlar. Bir çete üyesinin sözleri bunu çok iyi yakalıyor. "Tüm bu pislik--silahlı çatışmaları kastediyor--devam ederken etrafta olmazdınız değil mi? Eğer hayatımı peşinen ortaya koyacaksam, sen de parayı önüme koy adamım" Esasen çete üyesi, neler olduğunu ekonomistlere göre çok daha kolay anlaşılır ifade ediyor sanırım. (Kahkahalar)
Başka bir tane daha. Ekonomistler, bütün iki kişilik oyunların bir Nash dengesine sahip olduğunu söylerler. İşte çete üyesinden alabileceğiniz çeviri. Çetedeki en büyük ticari taktik olduğu anlaşılan, neden ateş etmeye gitmemeye karar verdiklerini anlatıyorlar. Eğer gider havaya ateş ederseniz -- sadece gidip diğer çetenin bölgesine ateş ederseniz -- insanlar gidip onların uyuşturucularını almaz. Onlar da sizin semtinize gelirler.
Ancak bakın neden böyle yapmadıkları hakkında ne söylüyor. Diyor ki "Eğer orada ateş etmeye başlarsak --diğer çetenin bölgesinde-- yani anlarsınız kimse onların çimenliğine basmaz. Fakat dikkatli olmalıyız, çünkü onlar da burada ateş ederse hepimiz b.ku yedik" (Kahkahalar) Bu tam olarak aynı kavram. Ancak tekrar, bazen ekonomistler yanlış anlıyorlar. Verilerde gözlemlediğimize göre, çete lideri devamlı kazanıyor görünüyor. Ekonomik açıdan ne kadar kötü olur olsun, kendisi her zaman kazanıyor.
Tabiki nakit akışı, sermaye piyasalarına ulaşım ve bunlar gibi şeylerle ilgili teorilerimiz vardı. O zaman biz de çete üyesine sorduk. "Neden çalışanlarınız devamlı para kazanmazken siz kazanıyorsunuz?" "Altınızda sizin işinizi isteyen tüm bu zenciler varken zarar etmeye başlarsanız sizin zayıf ve işe yaramaz olduğunuzu düşünürler anladın mı?" Bunu biraz düşündüm, ve dedim ki; "CEO lar şirketleri zarar edip birsürü para kaybetse de sıklıkla kendilerine milyon dolar ikramiyeler ödüyorlar" Bu "zayıf ve işe yaramaz" kavramı asla ekonomistlerin aklına gelmezdi. Fakat belki de bu "zayıf ve işe yaramaz" daha fazla analiz gerektiren önemli bir hipotezdir.
Çok teşekkürler.