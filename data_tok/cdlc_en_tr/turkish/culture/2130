Yaratacağımız gelecek gurur duyacağımız bir gelecek olabilir. Her gün bu konu üzerine kafa yoruyorum, bu tam olarak benim işim. Worldchanging.com web sitesinin kurucu ortağı ve kıdemli köşe yazarıyım. Worldchanging'i Alex Steffen ve ben 2003 yılının sonlarına doğru kurduk, ve o zamandan bu yana biz ve dünya çapında büyüyen katılımcı ekibimiz tam şu anda mevcut olan ve yakın gelecekte olacak bir çok olası çözüm önerilerini kaydetmektedirler.
2 yıl gibi kısa sürede, 4000 tane konu hakkında yazılar kaleme aldık-- kopyalanabilen modeller, teknolojik aletler, ortaya çıkan fikirler gibi-- daha tarafsız, daha sürdürülebilir ve daha arzu edilir olan geleceğe bir yol açan her şey hakkında. Bizim "çözüm" üzerindeki vurgumuz tamamen kasıtlı Gidilecek, ziyaret edilecek yüzlerce yer var, eğer bulmak istediğiniz en son haber kırıntıları ise ve bu haberler birinin hızlıca cehenneme gitmesiyle alakalıysa. Ancak, biz insanlara ne yapabilecekleri hakkında fikirler öneriyoruz. Biz, öncelikle gezegenin habitatına odaklanıyoruz ayrıca, şu konulara da eğiliyoruz; küresel gelişme ile ilgili sorunlar, uluslararası anlaşmazlıklar, ortaya çıkan teknolojilerin sağduyulu kullanımı, yükselen ikinci süper güç hakkında bile ve daha, daha fazlası.
Çözümlerin kapsamı ise gerçekten epeyce geniş, ama bu karşılaşılması gereken zorlukların aralığıyla, ortaya koyacağımız çeşitli yenilikleri yansıtıyor. Uğraştığımız şeylerle ilgili size bir fikir vermesi açısından küçük bir örnek: Şişirilebilir beton sığınak gibi hızlı afet yardımı aleti; yer mayınlarının varlığında renk değiştiren çiçekler gibi biyoteknolojinin yenilikçi kullanımı; çok yüksek verimli ev ve ofis dizaynları; güneş enerjisi, rüzgar enerjisi, okyanus enerjisi ve diğer temiz enerji kaynaklarını kullanan enerji jeneratörleri; geleceğin çok, çok yüksek verimli araçları; şu anda alabileceğiniz çok yüksek verimli araçlar; ve daha iyi şehir dizaynları ki böylece araç kullanmak için sürücüye ihtiyacınız olmayacak. Biyo-taklit yaklaşımları bir avantaj olarak değerlendirip verimli doğal ev ve bina modelleri tasarlamak; iklimlerin geleceğini modellemeye yardımcı olan dağıtılmış bilgisayar projeleri. Ayrıca, bu hafta TED'de konuştuğumuz bir kaç tema ve geçmişte Worldchanging'de bahsettiğimiz şeyler; beşikten beşiğe tasarımlar, MIT'in büyük laboratuarları aşırı uzun yaşamın sonuçları, her çocuga bir laptop projesi ve Gapminder.
1960'larda doğmuş X neslinden biri olarak, her şey bana acı veriyordu. Ben doğal olarak karamsar olmaya meyilliyim. Ama Worldchanging'de çalışmak beni, şaşırmama rağmen, dünyanın sorunlarına verilecek başarılı cevapların her şeye rağmen mümkün olduğuna ikna etti. Dahası, şu sonuca ulaştım ki, sadece olumsuz sonuçlara odaklanmak insanı gayet olası başarılara karşı körleştiriyor. Norveçli sosyal bilimci Evelin Lindner'in söylediği gibi, "Karamsarlık güzel zamanların lüksüdür... Zor zamanlarda, karamsarlık kendini doğrulayan, kendi kendine olan bir idam" Gerçek şu ki, daha iyi bir dünya inşa edebiliriz, ve bunu şimdi yapabiliriz. Araçlara sahibiz; buna dair bir ipucu gördük demin, ve biz yeni şeylerle çıkageliyoruz. Bilgiye sahibiz, ve gezegeni kavrayışımız her geçen gün gelişiyor. Daha da önemlisi, istekliyiz. Bizler imar edilmesi gereken bir dünyaya sahibiz ve kimse bunu bizim için yapmayacak.
Ben ve meslektaşlarımın arayıp bulduğu ve hergün kaleme aldığı bir çok çözümün bazı ortak önemli hususiyetleri var; şeffaflık, işbirliği, tecrübe etme istekliliği, ve bilimin takdir edilmesi ya da daha yerinde olarak, bilim! (Gülüşmeler) Wordchanging'deki modeller, araçlar ve fikirlerin çoğunluğu, bu özelliklerin kombinasyonlarını kapsıyor, onun için size bu prensiplerin dünyayı-değiştirir tarzda nasıl birleştiğine dair bir kaç somut örnek vermek istiyorum.
Görünmeyeni görünen yapmak için, çevremizdeki dünyanın şartlarını belirginleştirmek için-- aksi takdirde büyük ölçüde algılanamaz olacaktı-- dünya-değiştiren değerleri, araçların ortaya çıkışında görebiliriz. Ne zaman insanlar hareketlerinin etkilerini görür ve anlarlar, biliyoruz ki işte o zaman insanlar sıklıkla davranışlarını değiştirler. Çoğumuzun tecrübe ettiği küçük bir örnek, Araç kullanma tarzımızdaki değişim, gerçek zamanlı ve tam hız göstergelerinin varlığından geliyor. Bu gösterge birisinin araç kullanma tarzının aracın verimliliğini nasıl etkilediğini net bir şekilde gösteriyor. Geçen bir kaç yılda, hepimiz, çok büyük, çok soyut kavramak için çok kaygan- zor anlaşılır dünyanın farklı yönlerini nasıl görüntüler ve ölçeriz'e dair yeniliklerin yükselişini gördük. Duvara monte aparatlar gibi, evinizin ne kadar enerji kullandığını gösteren ve bir kaç lambayı söndürürseniz ne gibi bir sonuç alacağınızı gösteren basit teknolojiler. Bu gerçekten kullandığınız enerjinin izini sürmek konusunda direkt pozitif bir etkiye sahip. Kısa mesaj gibi toplumsal araçlar, vaktinde harekete geçmek için polenlerin sayılarının arttığı ya da duman seviyesinin yükseldiği ya da doğal afetlerin ortaya çıktığı durumlar hakkında bilgi verebilir. Zengin verili görüntüler, seçim kampanyasına katılanları gösteren haritalar gibi ya da kaybolan kutup buzullarını gösteren haritalar, bizi etkileyen içeriği ve sürecin ilerleyişini daha iyi anlamamızı sağlıyor.
Dünya değiştiren değerleri, dünyanın ilaç ihtiyacına verilere açık erişim ve işbirlikçi hareket ile çare arayan araştırma projelerinde görebiliriz. Şimdi, bazı insanlar bilginin yol açtığı tehlikelere vurgu yapıyorlar, ama ben inanıyorum ki, bilginin yol açtığı çözümler çok daha önemli. Örneğin, açık erişimli dergiler, "Public Library of Science" gibi en son bilimsel araştırmaları dünyadaki herkese açık hale getiriyor. Ve bizatihi, gittikçe sayıları artan bilim yayıncıları bu modeli benimsiyor. Geçen sene, dünyanın her yanından yüzlerce gönüllü biyolog ve kimyager gelişmekte olan ülkelerdeki afrika uyku hastalığı, layşmanyaz ve chagas hastalığına yol açan parazitin genomunu sıralamak için birlikte çalıştılar. Bu genom verileri şu anda tüm dünyaya açık erişimli bir veri bankasında bulunabilir ve bu tedavi arayan araştırmacılar için büyük bir iyilik. Ancak benim favori örneğim, SARS salgınına 2003-2004 yıllarında verilen global tepki; SARS virüsünün gen dizilimine dünyanın her yerinden erişim sağlanmıştı. Amerika Ulusal Araştırma Konseyi, özellikle salgın izleme raporunda bu gen dizilimine açık erişilebilirliği, SARS için çabucak bir ilaç geliştirilmesinde kilit nokta olduğuna vurgu yapıyor.
Ayrıca dünya değiştiren değerleri cep telefonu gibi basit bir şeyde görebiliriz. Bu odada cep-telefonu kullanmayan kişilerin elimin parmaklarını geçmeyeceğini biliyorum. Aubrey nerelerde? Onun kullanmadığını biliyorum. (Gülüşmeler) Bir çoğumuz için, cep telefonları gerçekten bizlerin bir parçası olmuş durumda ve bizler şimdilerde cep telefonlarının getirdiği sosyal değişimi görmeye başlıyoruz. Büyük resmin bazı parçalarını zaten biliyor olabilirsiniz: global olarak, geçen sene kameralı telefonlar diğer kamera çeşitlerinden daha fazla satıldı. Ve gittikçe artan sayıda insan lenslerin aracılığında bir hayat yaşıyorlar, networkleri üzerinden yaptıklarıyla tarihe geçiyor bazen insanlar. Gelişmekte olan ülkelerde cep telefonları ekonominin motoru haline geliyor. Geçen seneki bir çalışma, cep telefonu kullanımı ile Afrikadaki GSYİH' da artış arasında doğrudan bir korelasyon olduğunu ortaya koydu. Kenya'da, cep telefonu dakikaları alternatif bir para birimi haline geldi. Cep telefonlarının politikaya bakan yönü de gözardı edilemez. Kore'de hükümeti düşürmeye yardım eden kısa mesaj akınından İngiltere'deki Blairwatch Projesine kadar Basından kaçmaya çalışan politikacıları göz hapsine alıyor (Gülüşmeler)
Ve gittikçe daha da ciddileşecek. Her tarafa yayılan, daima networklere bağlı olan, yüksek kaliteli ses ve videolu çantamızda taşımaktan yalama olmuş cihazlar çok az insanın takdir edeceği ölçüde hayatımızı değiştirecek. Cep telefonunun belki de dünyanın en önemli teknolojileri arasında yer aldığını söylemek abartı olmayacaktır. Ve hızla gelişen bu durumda, cep telefonlarının sosyal etkileşim araçlarından daha öte bir şey olduğu bir dünya düşünmek mümkündür.
Ben "Tanık Projesinin" hayranıyım ve Peter Gabriel çarşamba günü içten sunumunda bize detaylarından bahsetmişti. Ben "Tanık'ın" el kameralarından farklı olarak, dijital kamera ve kameralı telefon kullanıcılarının çektiklerini internet üzerinden gönderecekleri açık bir Web portalı olacağı haberiyle inanılmaz derecede mutlu oldum. Bu sadece ihlalleri belgelemek için yeni ve potansiyel olarak güvenli bir yol değil ayrıca gelişen global dijital neslini başlatan bir program.
Şimdi, benzer bir modeli çevrecilerin örgütlenmesi için hayal edin. Gezegende neler olup bittiğini dair kayıtları ve delilleri toplayan bir Web portalı hayal edin: haberleri ve aktivist ya da araştırmacı olsun iş insanı ya da politikacı olsun tüm insanların ellerindeki bütün verilerin konduğu bir portal. Oluşmakta olan değişimleri aydınlatacak ama daha önemlisi yeni ve daha iyi bir dünya meydana getirmek için çalışmak isteyen insanların sesini yükseltecek. Gezegenin korunmasında rol almak isteyen sıradan insanlara bir şans verecek. Özü itibariyle, "Dünya Tanığı" projesi. Şimdi, açık olmak gerekirse, bu konuşmamda "Dünya Tanığı" ismini basit bir stenograf gibi, bir senaryonun parçası olarak bu hayali projenin neleri amaçladığını göstermek için Tanık organizasyonunun yaptığı mükemmel işlere değinmeden, kullanacağım. " Çevresel Saydamlık Projesi" olarak adlandırılabilir-- ya da "Doğal Güvenlik için Entelektüel Çeteler" olarak-- ama "Dünya Tanığı" diye adlandırmak daha kolay.
Şimdi, "Dünya Tanığı" projesine katılan bir çok insan, insan kaynaklı olsun olmasın ekolojik problemlere özellikle çevreye karşı suçlara ve sera gazı sera gazı emisyonu konularına odaklanacak. Bu ise önemli ve anlaşılır. Eğer bizlerin zararları tamir etmek için bir şansımız olacaksa, gezegende neler olduğuna dair dahi iyi bir belgelendirmeye ihtiyacımız var. Ancak "Dünya Tanığı" projesi problemleri sınırlandırmamalı. Wordchanging güzel geleneği ayrıca, iyi fikirler, başarılı projeler ve daha çok görülmeyi hakeden, fark yaratacak çalışmalar için bir vitrin olabilir. "Dünya Tanığı" ile iki dünya göreceğiz; geride bıraktığımız dünya ve gelecek nesiller için inşa ediyor olduğumuz dünya.
Bana bu senaryoyu çekici kılan şey ise; bizler bunu bugünden yapabiliriz. Anahtar bileşenler büyük ölçüde daha şimdiden hazır. Kameralı telefonlar, tabiki de, bu proje için temel olacak. Ve bir çoğumuz için, bunlar sahip olduklarımız kadar bize yakın her zaman hazır ve her an kullanılabilir bilgi araçları. Dijital kameralarımızı nereye gidersek gidelim yanımıza almayı unutmuş olabiliriz, ama çok azımız telefonlarımızı unuturuz. Bu senaryonun bir parçası olarak insanların kendi cep telefonlarını yaptıklarını hayal edebilirsiniz. Geçen yıl boyunca, açık kaynak donanımlı hackerlar Linux-temelli cep telefonları gibi çeşitli kullanışlı modellerle ortaya çıktılar. "Dünya Telefonu" bu çeşit bir projeden ortaya çıktı. Ağın diğer ucunda ise insanların fotoğraflarını ve mesajlarını gönderebileceği Web'in her noktasından erişilebilir, fotoğraf paylaşımı servisi, sosyal ağ platformu ve ortak filtreleme sistemini bir araya getiren bir sunucu olacak. Şimdi, siz Web 2.0 kullanıcıları beni anlayabiliyorsunuz, ama bazılarınız, son cümleme fransız kalmış olabilir. Kısaca diyorum ki, Dünya Tanığı projesinin online kısmı, birlikte çalışan kullanıcılar tarafından oluşturulacak. Dünyamızda şu anda neler olduğunu gösteren, merak uyandıran bir günlük oluşturmaya başlamak şu an için yeterli, ama biz daha fazlasını da yapabiliriz.
Dünya Tanığı sitesi çevremizdeki dünya ile alakalı her çeşit verinin cep telefonlarınıza takılı çevresel sensörlerle toplandığı bir nokta olarak hizmet verebilir. Şu anda sizler telefon aparatı gibi olan bu tür sensörleri henüz görmüyorsunuz ama dünyanın çeşitli yerlerindeki öğrenci ve mühendisler atmosfer sensörlerini bisiklet, el bilgisayarı, ucuz robotlar ya da güvercinlerin sırtlarına bağlıyorlar-- Irvine Kaliforniya Üniversitesinde şu anda devam eden bir proje bu-- duman üreten kirliliği ölçmenin bir yolu olarak kuşlara yerleştirilmiş sensörleri kullanmak. Telefon taşıyan insanlara aynı şeyleri takmak işi cidden abartmak olur. Telefonlarla sensörleri irtibatlandırmak fikri aslında yeni değil Dünyanın çeşitli yerlerinden telefon üreticileri kötü havanın kokusunu alan ya da güneşe çok fazla maruz kalmamayı söyleyen telefonlar üretiyor. İsveçli Uppsala Biyomedikal, cidden, kan testi yapmanızı sağlayan verileri yükleyen ve sonucu gösteren bir cep telefonu aparatı yaptı. Hatta Lawrance Livermore Ulusal Laboratuvarları böyle bir şey yaptılar; bir cep telefonu dizaynı bir cep telefonu prototipi tasarladılar.
Şu an da, pazarda çok çeşitli, küçük, pahalı olmayan sensörler var ve bazı biyo-toksinlerin varlığını, CO2 ya da metan yoğunluğunu, hava sıcaklığını ölçebilen aparatlar ile telefonları birilerinin birleştirebileceğini hayal etmek zor değil-- belki bir kaç yıla, H5N1(kuş gribi) tespit eden aparatlar çıkacak. Bu çeşit sistemler sizinde görebileceğiniz gibi, Larry Brilliant'ın InSTEDD projesi ile aslında gerçekten uyumlu olacaktır. Tüm veriler coğrafi bilgilerle etiketlenebilir ve kolay bir görüş ve analiz için online-haritaların içine yerleştirilebilir. Ve bunun fazla bir maliyeti de yok. Geçtiğimiz bir ve iki yılda açık-erişimli online haritaların etkileri olağanüstüydü. Dünyanın çeşitli yerlerinden geliştiriciler, otobüs rotalarından, suç istatistiklerine ve kuş gribinin dünyadaki yayılışına kadar bir çok kullanışlı verileri haritalarda konumlandırmak için heyecan verici çok çeşitli yollarla çıkageldiler. Dünya Tanığı bunu daha da öteye taşıyacak, sizin ne gördüğünüz ile diğer binlerce milyonlaca insanın dünyada neler gördükleri arasında bağlantı kuracak.
Eğer bunun gibi bir şey var olsaydı, neler başarılabileceğini düşmek çok heyecan verici bir şey. Bizler, dünyada çevresel olarak, neler olup bittiği noktasında uyduların ve hükümetin bir avuç alıcısının topladığı verilerden fazlasına sahibiz. İşbirlikçi, çevresel farkındalığı uyandırmak ve koruma sağlamak için tabandan tavana yaklaşımlı, entelektüel çetelerin kaygılarına cevap verebilecek bir şey olacak. --daha büyük sensör yoğunluğu içinse, sadece daha fazla insan gerekir-- Ve daha önemlisi, cep telefonlarının dünya gençliği için ne kadar önemli olduğunu göz ardı edemezsiniz. Bu sistem ki, gelecek nesilleri çevresel verilerin toplanması noktasında ön sıralara yerleştirecek. İklim bozulmasının kötü etkilerini azaltmanın yollarını anlamaya çalışırken, en küçük bir bilgi kırıntısı dahi önem taşıyor. Dünya Tanığı gibi bir sistem hepimiz için bilgimizi geliştirmek için ve bizzat dünyamızı geliştirmek kullanacağımız bir araç olabilir.
Başından beri belirttiğim gibi, dışarıda yüz binlerce güzel fikir var. öyleyse ben neden zamanımı şu an var olmayan bir şey için harcadım. Çünkü, bu yarının nasıl görüneceği ile ilgilidir. Medeniyetimizin karşılaştığı krizlerin üstesinden gelmek için tabadan tavana, teknolojinin yol açtığı global işbirliği. Bizler gezegeni kurtarabiliriz ama bunu tek başımıza yapamayız--birbirimize muhtacız. Kimse bizim için dünyayı düzeltmeyecek, ama birlikte çalışarak, teknolojik yeniliklerden ve insan topluluklarından yararlanarak, bizler kendimiz onu düzeltebiliriz. Elimizin altında dünyamızın geleceğinde anlamlı değişiklikler yapabilecek, birçok ilgi çekici model güçlü araçlar, ve yenilikçi fikirler var. Bizleri kurtaracak sihirli bir değnek beklememize gerek yok bizler zaten kullanılmayı bekleyen bir çözümler deposuna sahibiz. Dışarıda, çeşitli disiplinlerde çalışan insanı hayrete düşürecek bir harikalar düzeni var ve hepsi bize aynı şeyi söylüyor: denemeye hazırsak başarı bizimdir. Ve Worldchanging'de söylediğimiz gibi başka bir dünya sadece mümkün değil, başka bir dünya burası. Sadece gözlerimizi açmaya ihtiyacımız var. Çok teşekkür ederim.