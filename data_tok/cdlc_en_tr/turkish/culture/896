Bu bebeğin aklından neler geçiyor? bunu 30 yıl önce insanlara sorsanız psikologlar da dahil birçok insan bu bebeğin irrasyonel, mantıksız ve ben merkezli olduğunu söylerdi başka bir insanın perspektifini göremeyeceğini ya da neden sonuç ilişkisini anlamayacağını. Son 20 yılda gelişen bilim bu görüşü tamamen tersine çevirdi. Yani bazı yönlerden bu bebeğin en zeki bilim adamları gibi düşündüğünü varsayıyoruz.
Bunun bir örneğini göstereyim size. Bu bebeğin düşünüyor olabileceği şey aklından geçiyor olabilecek şey başka bir bebeğin aklından ne geçtiğini anlamaya çalışmak. Sonuçta, bizim için anlaşılması en güç şeylerden birisi diğer insanların düşünce ve hislerini anlamaktır. Ve belki de en zoru diğer insanların düşünüp hissettikerlerinin bizim düşünme ve hissetme şeklimizle aynı olmadığıdır. Politikayı takip eden herhangi birisi bunu anlamanın bazı insanlar için ne kadar zor olduğunu doğrulayabilir. Bebekler ve küçük çocukların diğer insanlarla ilgili bu derin bilgiyi gerçekten nasıl anlayabildiklerini öğrenmek istiyoruz. Şimdi sorun şu: Onlara bunu nasıl sorabiliriz? Sonuçta bebekler konuşamaz ve üç yaşında bir çocuğa ne düşündüğü soracak olursanız sihirli atlar ve doğum günleri ve bunun gibi şeyler hakkında güzel bir anlamsız monolog deryasıyla karşılaşırsınız. Yani bu soruyu onlara gerçekten nasıl sorarız?
Meğersem işin sırrı brokoliymiş. Öğrencilerimden biri olan Betty Rapacholi ve benim yaptığımız şey aslında bebeklere iki kase yiyecek vermekti: bir kase çiğ brokoli ve bir kase lezzetli balık krakeri. Şimdi bütün bebekler, Berkley'dekiler bile krakeri sever ve çiğ brokoliyi sevmez. (gülüşmeler) Ama sonra Betty'nin yaptığı iki kasedekinin de tadına bakmaktı. Ve sonra sevip sevmediğini göstermek. Yani bazen, krakeri sevmiş brokoliyi sevmemiş gibi davrandı bir bebek ya da başka bir mantıklı insanın yapacağı gibi. Ama bazen de yaptığı küçük bir parça brokoli alıyor "Hmmm brokoli, brokoliyi beğendim. Hmmm" diyordu. Ve sonra biraz kraker alıyor ve "Iyy, bööğh, kraker krakeri denedim. Iyy, iğrenç" diyordu. Yani bebeklerinin istediğinin tam aksini istiyor gibi yapıyordu. Bunu 15 ve 18 aylık bebeklerle beraber uyguladık. Ve sonra elini bebeğe doğru açıyor "Biraz verir misin?" diyor.
Sorumuz şu: "Bebek ona ne verecek kendi sevdiğini mi yoksa onun sevdiğini mi? Dikkat edilmesi gereken 18 aylık, zar zor yürüyüp konuşan bebeklerin ona eğer kraker seviyorsa krakeri ama brokoli seviyorsa brokoliyi vermesiydi. Diğer taraftan 15 aylık bebekler, brokoliyi sever gibi yaptığında bunu anlayamamış gibi uzun uzun yüzüne bakıyordu. Ama uzun bir süre bakıştıktan sonra ona sadece kraker veriyorlar herkesin sevdiğini düşündükleri şeyi yani. Bununla ilgili takdire şayan iki husus var. İlki 18 aylık bebeklerin insan doğasıyla ilgili bu derin gerçeği her zaman aynı şeyi istemediğimizi hali hazırda keşfetmiş oldukları. Ve dahası, diğer insanlara istediklerini almaları için yardım etmeleri gerekiyor gibi hissettikleri.
Daha da önemli olan 15 aylıklar bebekler 18 aylıkların 3 ay içinde öğrendikleri insan doğası hakkındaki bu derin kavrayışla ilgili önermeleri yapmadılar. Yani çocuklar bizim öğretebileceklerimizden daha fazlasını biliyor ve öğreniyor. Ve bu çalışma son 20 yılda bunu gösteren yüzlerce çalışmadan sadece bir tanesi.
Şunu da sorabilirsiniz tabii: Neden çocuklar bu kadar çok öğreniyor? Ve bu kadar kısa sürede bu kadar şeyi nasıl öğrenebiliyorlar? Yani sonuçta bebeklere üstün körü bakacak olursanız baya yararsız duruyorlar. Ve birçok yönden aslında, yararsızdan da beterler çünkü onları sadece hayatta tutmak için o kadar fazla zaman ve enerji harcamamız gerekiyor ki. Ancak neden bu işe yaramaz bebeklere bakmak için bu kadar zaman harcadığımız sorusuna bir cevap bulmak için evrime yönelecek olursak aslında bir cevap olduğu ortaya çıkıyor. Eğer bir çok hayvan türüne bakacak olursak sadece biz primatlara değil ayrıca diğer memelilere, kuşlara hatta keselilere kanguru ve wombat gibilere bir türün ne kadar uzun bir çocukluğa sahip olduğuyla vücutlarına göre beyinlerinin büyüklüğü arasında ve ne kadar zeka ve çevik oldukları arasında bir bağlantı olduğu ortaya çıkıyor.
Ve bu fikir için bariz örnekler havadaki kuşlar. Bir tarafta Yeni Kaledonya kargası var. Ve kargalar ve diğer kargagiller, kuzgun, gökkarga ve diğerleri çok zeki kuşlar. Bazı yönlerden şempanzeler kadar zekiler. Ve bu Science kapağındaki yemek almak için bir aracı kullanmayı öğrenen bir kuş. Diğer tarafta dostumuz evcil tavuklar var. Ve tavuklar ve ördekler ve kazlar ve hindiler resmen ot kadar aptaldırlar. Yani tahıl didiklemede çok çok iyiler ve başka şeylerde hiç iyi değiller. Öyle görünüyorki bebekler Yani Kaledonya karga yavruları, tecrübesiz çaylaklar, açık ağzılarına kurt bırakması için annelerine bağımlılar iki yıl kadar, ki bu bir kuşun hayatında çok uzun bir zaman. Oysa ki tavuklar bir kaç ay içinde gayet yetişkin oluyorlar. Yani kargaların Science kapağında tavukların ise çorba kasesinde son bulmasının sebebi çocukluk.
Bu uzun çocuklukta bilgi ve öğrenmeyle bağlantılı olan bir şey var. Peki bunun için nasıl bir açıklama yapabiliriz? Bazı hayvanlar, tavuk mesela, sadece bir şeyi çok iyi yapmakla çok güzel uyuşuyorlar. Yani bir ortamda tahıl didiklemeye çok iyi yakışıyorlar. Kargalar gibi diğer yaratıklar belirli bir konuda çok iyi değiller ama diğer ortamların yasalarını öğrenmede aşırı derecede iyiler.
Ve tabii ki biz insanlar kargalar gibi türlerin çok ötesindeyiz. Vücudumuza göre bütün diğer hayvanlardan çok daha büyük bir beyne sahibiz. Daha zekiyiz, daha esneğiz daha fazla öğrenebiliyoruz daha farklı ortamlarda yaşam mücadelesi verebiliyoruz dünyayı çevrelemek ve hatta uzaya gitmek için göç edebiliyoruz. Ve bebeklerimiz ve çocuklarımız diğer türlerin bebeklerinden çok daha uzun süre bize bağımlılar. Oğlum 23 yaşında. (gülüşmeler) En azından 23 yaşına kadar açılmış küçük ağızlarına kurtları atıyoruz.
Pekala, bu bağlantıyı neden görüyoruz? Şöyle bir fikrimiz var bu strateji, bu öğrenme stratejisi dünyada yaşamak için çok güçlü, mükemmel bir strateji ama büyük bir dezavantajı var. Ve bu büyük dezavantaj şu bütün bu öğrenimi gerçekleştirene kadar aciz olacaksınız. Yani mamut size doğru koşarken "Mancınık ya da mızrak işe yarayabilir. Hangisi daha iyi olur?" diye düşünmek istemiyorsunuz. Bütün bunları mamutlar daha ortaya çıkmadan bilmek istiyorsunuz. Ve evrimler bu problemi bir çeşit iş bölümüyle çözmüş gibi görünüyor. Mantık şu ki bu erken periyodu tamamen korunurken yaşıyoruz. Bir şey yapmamıza gerek yok. Tek yapmamız gereken öğrenmek. Ve yetişkinler olarak bebeklikte ve çocuklukta öğrendiğimiz bütün bu şeyleri alıp gerçek hayatta işleri yapmak için kullanabiliriz.
Bunu bebeklerin ve küçük çocukların insan türünün araştırma ve geliştirme bölümü olduğu olarak görebiliriz. Yani onlar dışarı çıkıp öğrenmesi ve iyi fikir edinmesi gereken korunmuş gökyüzü insanları ve biz de üretip pazarlıyoruz. Çocukken öğrenmiş olduğumuz bütün bu fikirleri almalı ve onları gerçekten kullanmalıyız. Bebekler ve çocukları noksan yetişkinler olarak düşünmek yerine onları aynı türün gelişmekte olan farklı bir aşaması olarak da düşünebiliriz tırtıllar ve kelebekler gibi yani tabii onlar etrafta uçuşan ve keşfeden çok zeki kelebekler ve bizler de dar, yetişkin yolunda yavaşça ilerleyen tırtıllarız.
Bu doğruysa, eğer bebekler öğrenmek için yaratılmışsa ve bu evrimsel hikaye çocukların öğrenmek için olduğunu söylüyor bu iş için yaratıldıklarını - onların gerçekten güçlü bir öğrenim mekanizmasına sahip olduklarını düşünebiliriz. Ve aslında, bir bebeğin beyni gezegen üzerindeki en güçlü öğrenim bilgisayarı gibi görünüyor. Ama gerçek bilgisayarlar giderek daha iyi hale geliyorlar. Ve son dönemlerde makinelerin öğrenimi anlayışımızda bir devrim gerçekleşti. Ve hepsi bu adamın fikirlerine dayanıyor 18. yüzyılda bir istatistikçi ve matematikçi olan muhterem Thomas Bayes. Bayes'in yaptığı şey esasında bilim adamlarının dünyayı irdeleme şeklini olasılık yöntemini kullanarak karakterize etmek ve tanımlamak için matematiksel bir yol sunmaktı. Bilim adamlarını yaptığı şey başlangıç olabileceğini düşündükleri bir hipoteze sahip olmak. Bu hipotezi alıyor ve bulgulara karşı deniyorlar. Bulgular onlara bu hipotezi değiştirtiyor. Sonra bu yeni hipotezi deniyorlar ve böyle devam ediyor. Bayes'in yaptığı bunu yapabileceğiniz bir matematiksel bir yol göstermekti. Ve bu matematik şu anda sahip olduğumuz en iyi makine öğrenimi programlarının çekirdeğini oluşturuyor. Bir 10 yıl önce bebeklerin de aynı şeyi yapıyor olabileceğini öne sürdüm.
Yani bu güzel kahverengi gözlerin arkasında nelerin olup bittiğini anlamak istiyorsanız sanırım gerçekte bunun gibi görünüyor. Bu muhterem Bayes'in not defteri. Bence bu bebekler dünyanın nasıl işlediğini anlamak için gözlemledikleri şartlı olsalıklar ile gerçekten karışık hesaplamalar yapıyorlar. Pekala, bunu göstermek için gerçekten daha uzun bir sıra gibi görünebilir. Çünkü sonuçta, yetişkinlere bile istatistik hakkında sorduğunuzda aşırı derecede aptal görünüyorlar. Bu çocuklar nasıl olurda istatistik yapıyor olabilir?
Bunu test etmek için Blicket algılayıcı dediğimiz bir makineyi kullandık. Bu üzerine belirli bir nesneyi koyduğunuzda ışıkları yanan ve müzik çalan bir kutu. Ve bu çok basit makineyi kullanarak benim labaratuarım ve diğerleri bebeklerin dünya hakkında öğrenmede ne kadar başarılı olduklarını gösteren yüzlerce çalışma yaptı. Öğrencim Tumar Kushner ile yaptığım bir deneyden bahsedeyim size sadece. Size bu algılayıcıyı gösterseydim muhtemelen algılayıcının çalışması için algılayıcının üzerine bir blok koymak gerektiğini düşünmeye başlayacaktınız. Ama aslında bu algılayıcı biraz garip bir şekilde çalışıyor. Çünkü eğer algılayıcının üzerinden bir blok geçirirseniz asla düşünemeyeceğiniz bir şeyle başlarsak algılayıcı aslında üç seferde iki kere aktif olacak. Halbu ki mantıklı olanı yapıp bloğu üzerine koysanız altı defada sadece iki kere aktif olacak. Yani olasılık dışı olan hipotez aslında daha fazla kanıta sahip. Üzerinden geçirmek diğer taktikten daha etkili bir taktikmiş gibi görünüyor. Biz de şöyle yaptık, 4 yaşındaki deneklere bu bulgu örneğini verdik ve sadece çalıştırmalarını istedik. Ve umduğumuz gibi, dört yaşındaki denekler bu bulguyu nesneleri algılayıcının üzerinden gerçimek için kullandı.
Şimdi bununla ilgili çok ilginç iki şey var. İlki, tekrarlıyorum, unutmayın bunlar 4 yaşında denekler. Saymayı daha yeni öğreniyorlar. Ama bilinçsiz olarak onlara koşullu olasılık oranını verecek gayet karmaşık hesaplamaları yapıyorlar. Ve diğer ilginç şey dünya hakkında bir fikir, bir hipotez edinmek için bulguları değerlendiriyorlar başlangıç için pek alışıldık görünmüyor bu. Ve labaratuarımda yaptığım benzer çalışmalarda bu dört yaşındaki deneklerin aynı görevi verdiğimizde olası olmayan bir hipotezi bulmakta aslında yetişkinlerden daha iyi olduklarını gösterdik. Bu koşullar altında çocuklar dünyayı anlamak için istatistik kullanıyorlar ama neticede bilim adamları aynı zamanda deney da yapar ve biz çocukların da yapıp yapmadığını öğrenmek istedik. Çocuklar deney yaptıkları zaman biz buna "her şeye karışma" ya da "oyun oynama" diyoruz.
Ve son zamanlarda bu etrafta oynamanın bir çeşit deneysel araştırma olduğunu gösteren bir çok çalışma yapıldı. Bu Cristine Legare'nin labartuarından bir çalışma. Cristiene'nin yaptığı bizim Blicket algılayıcımızı kullanmaktı. Ve çocuklara gösterdiği sarı olanların makineyi çalıştırdığı kırmızıların ise çalıştırmadığı sonra da onlara bir anomali gösterdi. Ve şimdi göreceğiniz bu küçük çocuğun iki dakika içinde beş hipotez deneyeceği.
(Video) Çocuk: Buna ne dersin? Diğer tarafla aynı.
Allison Gopnik: Tamam, ilk hipotezi biraz önce değiştirildi.
(gülüşmeler)
Çocuk: Bu ışık yandı ve bu şey.
AG: Tamam, deney defterini ortaya koydu.
Çocuk: Bu ışığı ne yakıyor? (gülüşmeler) Bilmiyorum.
AG: Her araştırmacı bu umutsuzluk ifadesini tanıyacaktır.
(gülüşmeler)
Çocuk: Ah, çünkü bunun böyle olması gerekiyor ve bunun da böyle olması.
AG: Tamam, ikinci hipotez.
Çocuk: Bu yüzden oluyor. Ah.
(gülüşmeler)
AG: Şimdi bu onun yeni fikri. Deney sorumlusuna bunu yapmasını söyledi onu başka bir yere koymasını. Bu da çalışmıyor.
Çocuk: Ah, çünkü ışık sadece buraya geliyor buraya değil. Ah, kutunun altında burada elektrik var ama bunun elektriği yok.
AG: Şimdi bu dördüncü hipotez.
Çocuk: Çalışıyor. Yani dördünü koyunca. Yani yanması için buraya dördünü koyuyorsun ve buraya da yanması için iki tane.
AG: Bu da beşinci hipotezi.
Şimdi bu bilhassa -- bu özellikle şirin ve konuşkan küçük bir çocuk ama Cristine'in keşfettiği aslında gayet normal. Çocukların oynama şekline bakarsanız, bir şeyi açıklamalarını istediğinizde yaptıkları aslında bir takım deney gerçekleştirmek. Bu aslında dört yaşındakiler için oldukça normal.
Peki, böyle bir yaratık olmak nasıl bir şey? İki dakika içinde beş hipotezi deneyebilen bu zeki kelebeklerden birisi olmak nasıl bir şey? Eğer psikologlara ve düşünerlere dönersek bir çoğu bebeklerin ve küçük çocukların bilinçli olsalar dahi çok çok az bilinçli olduklarını söylediler. Ve bence tam tersi doğru. Bence bebekler ve çocuklar aslında biz yetişkinlerden daha bilinçliler. Şimdi yetişkin bilincinin nasıl çalıştığına dair bildiklerimiz bunlar. Ve yetişkinlerin dikkat ve idrakı bir sahne ışığı gibi duruyor. Yani yetişkinler için olan bir şeyin uygun ya da önemli olduğuna ona dikkat etmemiz gerektiğine karar veriyoruz. Ona verdiğimiz idrak aşırı derecede parlak ve canlı hale geliyor ve diğer her şey kararıyor. Ve beynin bunu nasıl yaptığıyla ilgili bir şey de biliyoruz aslında.
Yani dikkatimizi topladığımızda olan şey alın korteksi, bir nevi beynimizin idari merkezi beynimizin küçük parçlarını daha esnek, daha biçimlenebilir ve daha iyi öğrenebilir yapan bir sinyal gönderiyor ve beynimizin geri kalan kısmındaki aktiviteleri sona erdiriyor. Yani çok yoğun, amaca yönelik bir idrakımız var. Bebeklere ve küçük çocuklara bakarsak çok farklı bir şey görüyoruz. Bence bebekler ve küçük çocuklar sahne ışığı gibi bir idraktan çok fener gibi bir idrağa sahip görünüyor. Yani bebekler ve çocuklar bir şeye indirgemekte çok kötüler. Ama aynı anda çok sayıda kaynaktan yüksek miktarda bilgi almakta çok iyiler. Ve beyinlerine bakacak olursanız aslında beyinlerinin bu nörotransmiterlerle kaynadığını ve bunların öğrenim biçimlendirmeyi tetiklemede çok iyi olduğunu ve kısıtlayıcı kısımların daha oluşmadığını görüyorsunuz. Yani bebekler ve küçük çocukların dikkat toplamada çok kötü olduklarını söylediğimizde gerçekten kast ettiğimiz şey dikkat etmemekte çok kötü oldukları. Yani onlara bir şeyler öğretebilecek bütün ilginç şeyleri başlarından savmada ve sadece önemli olanlara bakmakta kötüler. Bu öğrenmek için yaratılan kelebeklerden bekleyebileceğimiz bir dikkat ve idrak türü.
Eğer bebek idrakının nasıl bir şey olduğunu bir yetişkin olarak anlamanın bir yolunu düşünecek olursak sanırım en iyisi daha önce asla bulunmadığımız bir durumda bulunduğumuz veya yeni birisine aşık olduğumuz ya da bir şehri ilk kez ziyaret ettiğimiz durumları düşünmek olur. Ve sonrasında olan şey idrakımız daralmıyor genişliyor yani Paris'teki bu üç gün yürüme, konuşma, zombi gibi okuldan eve gidip gelmeyle geçen bir aydan daha dazla bilinçli ve deneyim dolu duruyor. Ve bu arada, kahve aşağıda içtiğiniz şu şahane kahve aslında bu bebek nörotransmiterlerin davranışlarını taklit ediyor. Bir bebek olmak nasıl birşey? Üç duble ekspreso içtikten sonra ilk defa Paris'te aşkı yaşamak gibi. (gülüşmeler) Hayal gibi bir yaşama şekli ama gecenin üçünde sizin ağlıyarak uyanmanıza yol açıyor.
(gülüşmeler)
Şimdi, yetişkin olmak iyi. Bebeklerin ne kadar şahane olduklarıyla ilgili çok fazla konuşmak istemiyorum. Bir yetişkin olmak iyi. Ayakkabı bağını bağlamak ve karşıdan karşıya geçmek gibi şeyleri tek başımıza yapabiliyoruz. Ve yetişkinler gibi düşünen bebekleri yapmak için o kadar çaba sarf etmemiz anlamlı geliyor. Ama eğer istediğimiz bu kelebekler gibi olmaksa açık fikirli olmak, öğrenmeye açık olmak hayal gücü, yaratıcılık, yenilik sahibi olmak belki de en azından bazı zamanlar yetişkinlerin daha çok çocuklar gibi düşünmesini sağlamalıyız.
(alkış)