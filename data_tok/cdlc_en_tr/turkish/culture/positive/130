Kısa	süre	önce	,	California	Otoyol	Devriyesi'ndeki	görevimden	23	yıllık	hizmetin	ardından	emekli	oldum	.	Bu	23	yılın	büyük	bölümünde	,	Golden	Gate	köprüsünün	de	içinde	bulunduğu	Marin	ilçesinin	güneyinde	devriye	gezdim	.	İkonik	bir	yapı	olan	bu	köprü	,	güzel	San	Francisco	ile	Pasifik	Okyanusu	manzaraları	ve	ilham	veren	mimarisiyle	dünyaca	ünlü	.	Ne	yazık	ki	,	dünyanın	en	çok	kullanılan	yerlerinden	biri	olduğundan	,	intihar	için	de	çekici	oluyor	.	Golden	Gate	Köprüsü	1937	yılında	açıldı	.	Köprü	inşaatında	görevli	şef	mühendis	Joseph	Strauss'un	``	Köprü	,	fiilen	intihara	elverişsizdir	.	Köprüden	intihar	etmek	ne	mümkün	,	ne	de	muhtemeldir	.	''	dediği	söylenir	.	Ama	açıldığı	günden	bu	yana	1600'ün	üzerinde	insan	bu	köprüden	ölüme	atlamıştır	.	İki	kule	arasında	yapılan	yolculuğun	sonunda	başka	bir	boyuta	geçeceklerine	inananlar	var	--	bu	köprü	öyle	romantikleştiriliyor	ki	buradan	düşmenin	sizi	bütün	endişeleriniz	ve	kederinizden	kurtaracağı	ve	altındaki	suların	ruhunuzu	arındıracağı	söyleniyor	.	Ama	gerçekte	köprüden	intihar	etmek	için	atlayınca	ne	olduğunu	anlatayım	.	4-5	saniyelik	bir	serbest	düşüşün	ardından	,	beden	suya	çarpıyor	yaklaşık	saatte	75	mil	hızla	.	Bu	çarpma	kemikleri	parçalıyor	ve	bunların	bazıları	hayati	organları	deliyor	.	Birçok	kişi	çarpmanın	etkisiyle	ölür	.	Hayatta	kalanlar	genellikle	suda	çaresizce	debelenir	ve	sonra	boğulur	.	Bu	şekilde	intihara	kalkışan	kişilerin	ne	kadar	korkunç	bir	ölümle	karşılaşacaklarının	farkında	olduklarını	zannetmiyorum	.	Burası	kordon	.	İki	kulenin	etrafındakiler	haricinde	,	32	inç	uzunluğunda	çelik	köprüye	paralel	uzanıyor	.	Birçok	kişi	atlamadan	önce	burada	duruyor	.	Tecrübelerime	dayanarak	söyleyebilirim	ki	birisi	buraya	çıkmışsa	ve	ümitsizse	onu	vazgeçirmek	çok	güçtür	.	Bu	fotoğrafı	geçen	sene	çektim	.	Bu	genç	kadın	,	memura	kendi	hayatını	anlatıyor	.	Çok	büyük	bir	mutlulukla	söylemek	isterim	ki	,	o	gün	onu	korkulukların	üstünden	geri	almayı	başardık	.	Köprüde	ilk	çalışmaya	başladığımda	,	hiçbir	eğitim	almamıştık	.	Bu	çağrılar	arasında	bir	şekilde	kendi	yolumu	bulmaya	çabaladım	.	Bu	hem	intihar	girişiminde	bulunanlar	hem	de	polis	memurları	için	zarar	vericiydi	.	O	zamandan	bu	yana	çok	fazla	yol	aldık	.	Şimdi	,	emekli	memurlar	ve	psikologlar	yeni	memurları	eğitiyorlar	.	Bu	Jason	Garber	.	Jason	ile	geçen	yıl	22	Temmuz'da	tanıştım	.	İntihar	etme	olasılığı	olan	birinin	köprünün	ortasına	yakın	bir	yerde	oturduğuna	dair	bir	çağrı	aldım	.	Yanıt	verdim	ve	ulaştığımda	,	Jason'ın	Golden	Gate	Köprüsü'sünde	görevli	memurla	konuştuğunu	gördüm	.	Jason	sadece	32	yaşındaydı	ve	New	Jersey'den	buraya	uçakla	gelmişti	.	Aslında	daha	önce	iki	kez	daha	New	Jersey'den	buraya	bu	köprüde	intihar	etmek	için	gelmişti	.	Jason	ile	yaklaşık	bir	saat	konuştuktan	sonra	,	Pandora'nın	kutusunun	hikayesini	bilip	bilmediğimizi	sordu	.	Yunan	mitolojisinden	anımsarsınız	,	Zeus	Pandora'yı	yarattı	,	onu	Dünya'ya	bir	kutuyla	birlikte	gönderdi	ve	ona	şöyle	söyledi	,	``	Sakın	bu	kutuyu	açma	.	''	Bir	gün	,	Pandora'nın	merakı	arttı	,	ve	kutuyu	açtı	.	İçinden	dünyaya	salgın	hastalıklar	,	kederler	ve	insanlığa	karşı	her	türlü	kötülük	yayıldı	.	Kutuda	bulunan	tek	iyi	şey	ümitti	.	Jason	sonra	bize	sordu	,	``	Kutuyu	açtığında	ya	içinden	ümit	çıkmazsa	?	''	Birkaç	saniye	durdu	,	sağa	doğru	eğildi	ve	gitti	.	New	Jersey'li	bu	nazik	,	akıllı	genç	adam	intihar	etmişti	.	O	akşam	Jason'ın	ebeveynleriyle	konuştum	ve	sanırım	,	onlarla	konuşurken	,	benim	için	endişelendiler	çünkü	hemen	ertesi	gün	onların	aile	hahamı	beni	aradı	.	Jason'ın	ebeveynleri	kendisinden	bunu	yapmasını	istemişler	.	Bir	kişinin	intiharı	beraberinde	çok	fazla	insanı	etkiliyor	.	Size	şu	soruyu	yöneltmek	istiyorum	:	Eğer	ailenizin	bir	üyesi	,	arkadaşınız	veya	sevdiğiniz	biri	intihara	meyilli	olsaydı	ne	yapardınız	?	Ona	ne	söylerdiniz	?	Ne	söyleyeceğinizi	bilir	miydiniz	?	Gördüğüm	kadarıyla	,	yaptığınız	konuşma	kadar	dinlemeniz	de	önemli	.	Anlamak	için	dinleyin	.	Tartışmayın	,	suçlamayın	,	onun	nasıl	hissettiğini	bildiğinizi	söylemeyin	çünkü	büyük	ihtimal	bilmiyorsunuz	.	Sadece	orada	bulunarak	bile	,	onların	ihtiyacı	olan	dönüm	noktası	olabilirsiniz	.	Eğer	birinin	intihara	meyilli	olduğunu	düşünüyorsanız	,	onlarla	yüzleşmekten	korkmayın	ve	ona	şu	soruyu	sorun	:	``	Başkaları	da	aynı	koşullarda	hayatlarını	sonlandırmayı	düşündüler	;	sen	de	böyle	mi	düşünüyorsun	?	''	Kişiyle	doğrudan	yüzleşmek	onların	hayatını	kurtarabilir	ve	onlar	için	dönüm	noktası	olabilir	.	Ayrıca	ümitsizlik	,	her	şeyin	kötü	gittiği	ve	asla	daha	iyi	olmayacağı	inancı	;	çaresizlik	,	elinden	hiçbir	şeyin	gelmediğine	inanmak	;	yakın	zamanda	sosyal	hayattan	uzaklaşmak	ve	hayata	karşı	ilginin	azalması	da	olabilir	.	Bu	konuşmayı	yapmak	birkaç	gün	önce	aklıma	geldi	ve	bir	bayandan	bir	e-posta	aldım	,	gelen	e-postayı	okumak	isterim	.	Bu	kadın	oğlunu	bu	yıl	19	Ocak'ta	kaybetmiş	ve	sadece	birkaç	gün	önce	bana	bu	e-postayı	yazmış	.	Onun	affına	sığınarak	bunu	size	okuyorum	.	``	Merhaba	Kevin	.	Muhtemelen	şu	an	TED	Konferansı'ndasın	.	Orada	olmak	harika	olmalı	.	Bu	hafta	sonu	köprüyü	yürüyerek	geçmeyi	planlıyorum	.	Sadece	sana	bir	not	bırakmak	istedim	.	Umarım	bunu	birçok	insana	ulaştırırsın	ve	onlar	eve	giderken	arkadaşlarına	ve	onlar	da	başka	arkadaşlarına	bunu	anlatırlar	.	Hala	ne	olduğunu	tam	idrak	edemedim	ama	her	geçen	gün	daha	fazla	farkediyorum	ki	Mike	eve	gelmeyecek	.	Mike	19	Ocak'ta	,	49ers'ın	maçını	babasıyla	izlemek	için	arabayla	Petalume'dan	San	Francisco'ya	gidiyordu	.	Ama	oraya	hiç	varamadı	.	Petaluma	polisini	aradım	ve	o	akşam	kaybolduğunu	bildirdim	.	Ertesi	sabah	,	iki	memur	evime	geldi	ve	Mike'ın	arabasının	köprünün	altında	bulunduğunu	söyledi	.	Birisi	onu	önceki	gün	13.58'de	köprüden	atlarken	görmüş	.	Sadece	geçici	olarak	kendini	savunamayacak	kadar	güçsüz	olanların	yanında	olduğun	için	çok	teşekkür	ederim	.	Ruhsal	bir	rahatsızlık	geçirmedikleri	halde	daha	önce	çok	mutsuz	olmayan	biri	var	mı	aramızda	?	Bitirmek	bu	kadar	kolay	olmamalı	.	Dualarım	seninle	.	Golden	Gate	Köprüsü	güzel	körfezimizden	karşıya	geçtiğimiz	yol	olmalı	,	bir	mezarlık	değil	.	Bu	hafta	iyi	şanslar	.	Vicky	.	''	O	köprüye	gitmenin	ve	oğlunun	o	gün	geçtiği	yoldan	yürüyerek	geçmenin	ne	kadar	zor	olduğunu	tahmin	edebiliyorum	ve	yaşamaya	devam	etmenin	de	.	Sizi	biriyle	tanıştırmak	istiyorum	.	Ondan	ümit	ve	cesaret	olarak	bahsediyorum	.	11	Mart	2005'te	,	olası	intihara	meyilli	bir	kişinin	kuzey	kulesi	yakınlarında	köprünün	kaldırımında	yürüdüğüne	dair	bir	çağrı	aldım	.	Motorsikletimle	kaldırımda	ilerledim	ve	bu	adamı	,	Kevin	Berthia'yı	kaldırımda	ayakta	dururken	gördüm	.	Beni	görünce	hemen	korkuluğun	diğer	tarafına	geçti	ve	kulenin	etrafını	saran	küçük	borunun	üzerine	çıktı	.	Sonraki	bir	buçuk	saat	boyunca	,	Kevin	mutsuzluğunu	ve	çaresizliğini	anlattı	.	O	gün	Kevin	kendi	kendine	korkuluktan	inmeye	ve	hayata	bir	şans	daha	vermeye	karar	verdi	.	Kevin	yanıma	gelince	onu	tebrik	ettim	.	``	Bu	yeni	bir	başlangıç	,	yeni	bir	hayat	''	dedim	.	Ama	ona	sordum	,	``	Neydi	seni	geri	getiren	ve	ümide	ve	hayata	yeni	bir	şans	verdiren	?	''	Ve	bana	ne	söyledi	biliyor	musunuz	?	Dedi	ki	,	``	Beni	dinledin	.	Konuşmama	izin	verdin	ve	sadece	dinledin	.	''	Bu	olaydan	çok	kısa	süre	sonra	,	Kevin'ın	annesinden	bir	mektup	aldım	.	Mektup	yanımda	ve	size	okumak	istiyorum	.	``	Sevgili	Bay	Briggs	,	Hiçbir	şey	11	Mart	günü	olanları	silemez	,	ama	Kevin'ın	hala	bizimle	olmasının	nedenlerinden	biri	de	sizsiniz	.	Kevin'in	yardım	çığlığı	attığına	inanıyorum	.	Ruhsal	bir	rahatsızlığı	olduğu	anlaşıldı	ve	tedavi	edildi	.	Ben	Kevin'ı	altı	aylıkken	evlatlık	edindim	.	Kalıtsal	özelliklerinden	habersizdik	ama	,	Tanrıya	şükür	,	şimdi	biliyoruz	.	Kevin	her	şeyin	yolunda	olduğunu	söylüyor	.	Size	minnettarız	.	Hakkınızı	nasıl	öderiz	bilmiyorum	,	Narvella	Berthia	.	''	Ve	altına	şöyle	yazmış	,	``	Not	:	O	akşam	San	Francisco	General	Hospital'da	isminizi	hasta	listesinde	gördüm	.	Evlat	,	umarım	endişelenecek	bir	şeyin	yoktur	.	''	Bugün	,	Kevin	sevgi	dolu	bir	baba	ve	topluma	faydalı	bir	birey	.	O	günden	ve	depresyonundan	rahatlıkla	bahsediyor	ve	hikâyesinin	başkalarına	ilham	vermesini	umuyor	.	İntihar	sadece	işte	karşılaştığım	bir	şey	değil	.	Özel	hayatımda	da	yaşadım	.	Büyükbabam	kendini	zehirledi	.	Bu	eylem	,	kendi	acısını	bitirmek	için	olmasına	rağmen	,	beni	onu	tanımaktan	mahrum	bıraktı	.	İntiharın	yaptığı	bu	.	İntihara	meyilli	olan	veya	intiharı	düşünen	birçok	kişi	başka	bir	insanı	incitmek	istemez	.	Onlar	sadece	kendi	acılarını	sonlandırmak	ister	.	Tipik	olarak	,	bunu	3	şekilde	yapıyorlar	:	uyku	,	uyuşturucu	veya	alkol	,	ya	da	ölüm	.	Kariyerim	boyunca	köprünün	çevresinde	yüzlerce	akıl	hastalığı	ve	intihar	çağrısı	ile	karşılaştım	ve	ilgilendim	.	Bu	olaylardan	direk	olarak	ilgilendiklerim	arasında	yalnızca	2	kişiyi	kaybettim	,	ama	bu	2	çok	fazla	.	Biri	Jason'dı	.	Diğeri	yaklaşık	olarak	1	saat	boyunca	konuştuğum	bir	adamdı	.	Bu	sürede	,	3	kere	elimi	sıktı	.	Son	el	sıkışmamızda	bana	baktı	ve	``	Kevin	,	üzgünüm	,	ama	gitmeliyim	''	dedi	.	Ve	atladı	.	Korkunç	,	kesinlikle	korkunç	.	Yine	de	belirtmek	isterim	ki	o	köprüde	iletişime	geçtiğimiz	kişilerin	büyük	çoğunluğu	intihar	etmiyorlar	.	Ayrıca	,	köprüden	atlayan	ve	sağ	kurtulan	ve	yaşadıklarını	anlatabilen	çok	az	sayıda	kişi	var	yani	yüzde	1-2	.	Bunlardan	bir	çoğu	korkuluğu	bıraktıkları	anda	,	hata	yaptıklarını	anlayıp	yaşamak	istediklerini	söyledi	.	Size	söylüyorum	,	köprü	sadece	Marin	ve	San	Francisco'yu	değil	aynı	zamanda	insanları	da	birbirine	bağlıyor	.	Bu	bağlantı	veya	yaptığımız	köprü	,	öyle	bir	şey	ki	herbirimiz	çabalamalıyız	.	İntihar	önlenebilir	.	Yardım	edebiliriz	.	Ümit	var	.	Çok	teşekkür	ederim	.	(	Alkış	)