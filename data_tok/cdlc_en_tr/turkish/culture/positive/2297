Sanırım	bir	kısmınız	buna	sevinecek	,	kimileriniz	de	hayal	kırıklığına	uğrayacak	ama	bugün	vajinalardan	bahsetmeyeceğim	.	Vajina	Monologlarını	yazmaya	başlamamın	nedeni	,	vajinalar	için	endişe	duymamdı	.	Bugün	ise	güvenlik	olgusundan	,	içinde	yaşadığımız	güvenlik	dünyasından	,	güvenliğin	sahip	olduğu	hakim	güçten	endişe	duyuyorum	.	Bu	kelimeyi	heryerde	görüyor	ve	okuyorum	,	heryerde	hissediyorum	.	Tam	güvenlik	,	güvenlik	kontrolü	,	güvenlik	görevlisi	,	güvenlik	soruşturması	...	Güvenliğe	olan	bu	odaklanma	neden	benim	daha	da	güvensiz	hissetmeme	yol	açtı	?	Gerçek	güvenlikten	bahsedenler	aslında	ne	demek	istiyorlar	?	Ve	özellikle	biz	Amerikalılar	neden	herşeyden	önce	güvenlik	elde	etmek	için	uğraşan	bir	halk	durumuna	düştük	?	Aslında	bence	güvenlik	erişilemez	,	imkansız	bir	olgudur	.	Hepimiz	öleceğiz	.	Yaşlanacağız	.	Hastalanacağız	.	İnsanlar	bizi	bırakıp	gidecek	.	İnsanlar	bizi	değiştirecek	.	Hiçbirşey	güvenli	değildir	.	Ve	aslına	bakarsınız	bu	iyi	bir	haber	.	Tabii	hayatınız	güvenli	yaşamak	üzerine	kurulu	değilse	.	Güvenlik	hayatınızın	odak	noktası	olursa	,	başınıza	gelecekler	şunlardır	.	Pek	uzak	yerlere	seyahat	edemez	veya	belli	bir	çevrenin	dışına	çıkamazsınız	.	Birbiriyle	çatışan	fikirlere	eş	zamanlı	olarak	beyninizde	yer	veremezsiniz	,	zira	bunlar	aklınızı	karıştırır	,	zor	gelir	.	Yeni	tecrübelere	,	yeni	insanlara	,	yeni	yöntemlere	kendinizi	açamazsınız	.	Bunların	sizi	saptırabileceğini	düşünürsünüz	.	Kim	olduğunuzu	bilemeyeceğinizden	,	somut	bir	kimliğe	sarılırsınız	.	Hristiyan	,	Müslüman	,	Yahudi	olursunuz	...	Hintli	,	Mısırlı	,	İtalyan	,	Amerikalısınızdır	.	Ya	heteroseksüel	olursunuz	ya	eşcinsel	,	ya	da	hiç	sevişmezsiniz	.	Yani	hiç	değilse	kendi	kimliğinizi	ifade	etmek	için	bunları	söylersiniz	.	Bir	``	biz	''	e	dahil	edersiniz	kendinizi	.	Güvende	olmak	için	kendinizi	``	onlar	''	a	karşı	korursunuz	.	Kendi	toprağınız	güvenli	bölgeniz	olmuştur	;	ona	sıkı	sıkıya	bağlanırsınız	.	Arazinize	tecavüz	edenlerle	savaşmanız	gerekir	.	Halkınızla	bütünleşirsiniz	.	Dininizle	bir	olursunuz	.	Sizi	donduracak	,	uyuşturacak	neyse	,	sizi	şüpheden	ve	değişimden	koruyacak	neyse	,	o	olursunuz	.	Ancak	bütün	bunların	tek	yaptığı	aslında	zihninizi	kapatmaktır	.	Gerçekte	sizi	daha	güvende	kılmaz	.	Mesela	tsunamiden	üç	gün	sonra	Sri	Lanka'daydım	ve	plajda	dururken	gayet	iyi	biliyorduk	ki	beş	dakika	içinde	10	metrelik	bir	dalga	yükselip	bütün	bir	halkı	,	nüfusun	tamamını	,	insanların	canlarını	alıp	götürebilirdi	.	Aslında	güvenliğin	peşinde	bunca	koşmak	sizi	daha	güvensiz	hale	getirdi	çünkü	artık	daima	tetikte	olmalısınız	.	Sizin	gibi	olmayan	insanlar	var	.	Artık	düşman	gözüyle	baktığınız	insanlar	.	Gidemeyeceğiniz	yerler	,	aklınıza	alamayacağınız	düşünceler	var	.	Artık	yaşayamayacağınız	dünyalar	.	Ve	bu	yüzden	birşeyleri	uzaklaştırmak	için	mücadele	edip	,	toprağınızı	savunmakla	,	aşırıya	kaçan	düşünce	yapınıza	daha	da	gömülmekle	meşgulsünüz	.	Zamanınızı	kendinizi	korumaya	adıyorsunuz	.	Bu	artık	sizin	göreviniz	olmuş	.	Tek	yaptığınız	bu	.	Fikirler	küçülüyor	.	Sloganlar	haline	geliyor	.	Kötüler	ve	azizler	;	suçlular	ve	mağdurlar	var	.	Bizim	tarafımızda	değillerse	bize	karşı	oldukları	düşünülen	gruplar	var	.	İçlerinde	ne	olduğunu	hissetmedikçe	insanlara	acı	çektirmek	kolaylaşır	.	Onları	hapse	atmak	,	zorla	çırılçıplak	soymak	,	alçaltmak	,	onları	istila	etmek	,	işgal	etmek	ve	öldürmek	daha	kolaydır	,	çünkü	onlar	artık	sizin	güvenliğiniz	karşısında	bir	engelden	başka	birşey	değildir	.	Altı	yıldır	,	``	kadınlara	karşı	şiddet	''	ile	savaşan	küresel	küresel	bir	hareket	olan	V-Day	sayesinde	,	60	kadar	ülke	gezip	farklı	kesimlerle	vakit	geçirme	şerefine	sahip	oldum	.	Bu	dünyanın	her	köşesinde	kadınlar	ve	erkeklerle	tanıştım	ki	,	çok	farklı	koşullarda	savaşta	,	yoksullukta	,	ırkçılıkta	,	şiddetin	her	türü	karşısında	güvenliği	hiç	tatmamışlar	veya	güvenlik	hayalleri	sonsuza	dek	paramparça	edilmiş	.	Taliban	rejimi	sırasında	Afganistan'da	kadınlarla	vakit	geçirdim	en	derinden	şiddete	maruz	kalıyor	ve	bastırılıyorlardı	.	Bosna'da	mülteci	kamplarını	gezdim	.	Pakistan'da	yüzlerine	asit	atılarak	eritilmiş	kadınlarla	tanıştım	.	ABD'nin	her	tarafında	,	ilk	buluşmalarında	tecavüze	uğrayan	veya	en	iyi	arkadaşlarınca	bir	gece	uyuşturucu	verilip	ırzına	geçilen	kızlarla	tanıştım	.	Seyahatlerimde	gördüğüm	en	inanılmaz	şeylerden	biri	böyle	yeni	bir	türün	ortaya	çıkışıydı	.	Kendi	dünyasının	hemen	yanındaki	diğer	dünyadan	sözetmesinden	çok	hoşlanıyordum	.	Böyle	insanları	keşfettim	.	Onlara	V-Day	dünyasında	``	Vajina	Savaşçıları	''	diyoruz	.	Bu	insanlar	ellerine	kalaşnikoflar	,	kitle	imha	silahları	veya	palalar	alacaklarına	,	gerçek	savaşçı	ruhuyla	acının	,	kaybın	merkezine	,	tam	yüreğine	kadar	yürümüşler	.	Yas	tutmuş	,	acının	içine	dalmış	,	zehrin	ilaca	dönüşmesine	izin	vermiş	,	bunu	teşvik	etmişler	.	Acılarının	enerjisini	farklı	bir	göreve	,	farklı	bir	güzergaha	yönlendirebilmişler	.	Bu	savaşçılar	bugün	kendilerini	ve	hayatlarını	,	başlarından	geçenlerin	diğer	insanların	başına	gelmemesi	için	uğraşmaya	adamışlar	.	Böyle	insanlardan	dünyada	milyonlarca	değilse	de	binlercesi	var	.	Eminim	bu	odada	da	birçok	savaşçı	vardır	.	Şevk	ve	özgürlüğe	sahipler	ki	bunlar	inanıyorum	ki	yeni	bir	paradigmanın	temelidir	.	Mevcut	olan	mağdur-suçlu	çerçevesinden	sıyrılabilmişler	.	Kişisel	güvenliği	başlı	başına	bir	hedef	olarak	görmeyen	ve	bu	sayede	,	güvenlik	korkuları	duymak	yerine	çektikleri	acıları	dönüştürmeyi	hedef	olarak	belirledikleri	için	,	ben	inanıyorum	ki	gerçek	anlamda	güvenlik	sağlıyor	,	ve	yepyeni	bir	güvenlik	olgusu	yaratıyorlar	.	Tanışma	fırsatı	bulduğum	bu	kişilerin	bazılarından	bahsetmek	isterim	.	Yarın	Kahire'ye	gidiyorum	.	O	kadar	heyecanlıyım	ki	.	Kahire'de	birlikte	olacağım	kadınlar	V-Day	kadınları	.	Ortadoğu'da	dayak	yiyen	kadınlar	için	ilk	sığınağı	açacaklar	.	Bunu	mümkün	kılan	,	Kahire'deki	kadınların	ayağa	kalkıp	kendilerini	tehlikeye	atmaları	oldu	.	Mısır'daki	şiddetin	boyutları	hakkında	söz	almaya	karar	vermeleri	ve	saldırılara	ve	eleştirilere	maruz	kalmayı	göze	almaları	oldu	.	Son	yıllardaki	çalışmaları	sonucunda	elde	edilen	yalnızca	bu	sığınma	evinin	açılması	değil	,	aynı	zamanda	bu	projenin	toplumun	pek	çok	kesimi	tarafından	önceleri	bunu	asla	desteklemeyecek	insanlar	tarafından	desteklenmesi	oldu	.	Uganda'da	bir	grup	kadın	bu	yıl	V-Day	kapsamında	Vajina	Monologlarını	sahneye	koydukları	için	hükümetin	gazabına	uğradılar	.	Bu	hikayeyi	o	kadar	çok	seviyorum	ki	!	Bakanlar	Kurulu	ve	Cumhurbaşkanı	toplanarak	Vajinalar	Uganda'ya	gelmeli	mi	diye	tartışmışlar	.	Ve	bu	toplantıda	...	bunlar	haftalarca	basında	yeraldı	...	iki	hafta	boyunca	hararetli	tartışmalar	olmuş..	Sonunda	hükümet	bir	karara	varmış	.	Vajina	Monolojlarının	Uganda'da	gösterilmesine	izin	verilmemiş	.	Fakat	inanılmaz	olan	,	bu	kadınların	seslerini	duyurup	güvenliklerini	riske	atmayı	göze	almaları	yalnızca	Uganda'da	değil	,	Afrika'nın	tamamında	tartışmalara	yol	açtı	.	Bunun	sonucunda	,	bu	oyun	için	bütün	biletler	satıldığından	800	kişilik	salonda	10	kişi	hariç	hiç	kimse	biletlerini	iade	etmemiş	.	Bu	şekilde	hiç	gösterilmeyen	bir	prodüksiyon	10.000	dolar	gelir	sağlamış	.	Minnesota'da	yaşayan	Kerry	Ruffleson	adlı	bir	genç	kız	var	.	Lise	öğrencisi	.	Vajina	Monologlarını	seyretmiş	ve	çok	etkilenmiş	ve	bunun	sonucunda	Minnesota'da	okulda	``	Vajinamı	seviyorum	''	rozeti	takmış	.	(	Kahkahalar	)	Okuldan	atılmakla	tehdit	edilmiş	.	Kendisine	okuduğu	lisede	,	vajinasını	sevemeyeceğini	,	Bunun	yasal	olmadığı	,	ahlaki	olmadığı	,	Bunun	iyi	birşey	olmadığını	söylemişler	.	O	da	ne	yapacağı	ile	ilgili	bayağı	mücadele	etmiş	,	çünkü	son	sınıfa	giden	başarılı	bir	öğrenciymiş	ve	okuldan	atılmakla	tehdit	edilince	bütün	arkadaşlarını	toplamış	,	sanırım	100-150	öğrenci	kadar	hepsi	de	``	vajinamı	seviyorum	''	tişörtleri	giymiş	erkekler	bile	okula	``	vajinasını	seviyorum	''	yazan	tişörtlerle	gitmiş	.	(	Kahkahalar	)	Bu	tabii	biraz	hafif	birşey	gibi	görünüyor	ama	bunun	sonucunda	bu	okulda	artık	cinsellik	eğitimi	dersi	veriliyor	,	seks	hakkında	konuşulabiliyor	,	ve	liseli	bir	genç	kızın	toplum	içinde	vajinasından	bahsetmesinin	veya	vajinasını	sevdiğini	söylemesinin	sorun	teşkil	etmesi	sorgulanabiliyor	.	Agnes'in	hikayesini	daha	önce	anlattım	,	biliyorum	,	ama	Agnes	hakkında	son	gelişmeleri	aktarmak	istiyorum	.	Agnes'le	üç	yıl	önce	Rift	Vadisinde	tanıştım	.	Daha	küçük	bir	kızken	zorla	sünnet	edilmişti	.	Klitorisinin	kesilmesi	tabii	ki	hayatını	etkilemiş	,	adeta	mahvetmişti	.	O	da	bir	karar	verdi	.	Gidip	eline	jilet	veya	cam	parçası	almak	yerine	hayatını	aynı	şeyin	başka	kızların	başına	gelmesini	önlemeye	adadı	.	Sekiz	yıl	boyunca	Rift	Vadisinde	gezdi	.	Elinde	inanılmaz	bir	kutu	taşıyordu	,	içinde	bir	kadın	gövdesi	,	yarım	bir	gövde	.	Gittiği	her	yerde	insanlara	sağlıklı	bir	vajinanın	neye	benzediğini	ve	parçalanmış	bir	vajinanın	neye	benzediğini	öğretiyordu	.	Yürüdüğü	yıllar	boyunca	,	velileri	,	anneleri	,	babaları	eğitti	ve	1.500	kızı	kesilmekten	kurtardı	.	V-Day	olarak	bu	kadınla	tanıştığımızda	onu	nasıl	destekleyebileceğimizi	sorduk	.	O	da	``	Bana	bir	Jeep	alırsanız	çok	daha	hızlı	gezebilirim	''	dedi	.	Biz	de	ona	bir	Jeep	aldık	.	Jeep'le	dolaştığı	sene	4.500	kızı	zorla	kesilmekten	kurtardı	.	Biz	de	sorduk	,	başka	ne	yapabiliriz	?	``	Para	bulmama	yardım	ederseniz	bir	ev	açabilirim	''	dedi	.	Üç	yıl	önce	Agnes	Afrika'da	kızların	genital	organlarının	kesilmesini	önlemek	için	bir	sığınma	evi	açtı	.	Sekiz	yıl	önce	bu	görevi	üstlendiğinde	yerden	yere	vuruluyordu	,	nefret	ediliyordu	,	kendi	toplumunda	karalanıyordu	.	Büyük	bir	gururla	söyleyebilirim	ki	altı	ay	önce	Narok	belediye	başkan	yardımcısı	seçildi	.	(	Alkışlar	)	Benim	burada	söylemeye	çalıştığım	şu	ki	,	nihai	hedefiniz	güvenlikse	yalnızca	buna	odaklanırsanız	,	sonunda	olacak	şudur	:	sadece	diğer	insanlarda	daha	fazla	güvensizlik	duygusu	yaratmakla	kalmazsınız	,	kendinizi	de	daha	güvensiz	kılarsınız	.	Gerçek	güvenlik	ölümü	temaşa	etmektir	,	ölümün	varlığını	inkar	etmek	değil	.	Kaybedişten	kaçmak	değil	,	yasa	girmek	,	kendini	acıya	teslim	etmektir	.	Gerçek	güvenlik	birşeyi	bilmediğinizde	bilmediğinizi	kabul	etmektir	.	Gerçek	güvenlik	iktidarı	değil	,	kaynaşmayı	aramaktır	.	Güvenlik	satın	alınamaz	,	bombalarla	sağlanamaz	.	Daha	derindir	,	bir	süreçtir	,	hepimizin	en	temelden	birbirimize	bağlı	olduğumuzun	bilincine	varıştır	ve	ufacık	bir	kasabada	bir	kişinin	eyleminin	heryerde	sonuçlar	doğuracağını	görmektir	.	Gerçek	güvenlik	sadece	gizemi	,	karmaşıklığı	,	muğlaklığı	kabullenebilmek	değil	,	onları	aramaktır	.	ve	sadece	bunların	mevcut	olduğu	durumlara	güvenmektir	.	Sekiz	yıl	önce	V-Day	çerçevesinde	seyahat	etmeye	başladığımda	birşey	oldu	.	Kayboldum	.	Kenya'dan	Güney	Afrika'ya	giden	bir	uçaktaydım	ve	nerede	olduğumu	bilmiyordum	.	Nereye	gittiğimi	,	nereden	geldiğimi	.	Paniğe	kapıldım	,	aşırı	derecede	tedirgin	oldum	.	Ve	birden	bire	farkettim	ki	nereye	gittiğim	ve	nereden	geldiğim	hiç	önemli	değildi	çünkü	temelde	hepimiz	daimi	olarak	yerlerinden	edilmiş	kişileriz	.	Hepimiz	mülteciyiz	.	Biryerlerden	geliyoruz	ve	umut	dolu	geziyoruz	her	zaman	bir	yerden	bir	yere	.	Özgürlük	,	herhangi	bir	gruba	bağlı	olarak	görülmeden	her	türlü	grubu	ziyaret	edebilmem	ve	her	birinde	kendimi	bulabilmemdir	.	Bu	benim	değerlere	veya	inançlara	sahip	olmadığım	anlamına	gelmez	ancak	bu	değerlerin	ve	inançların	çevresinde	katılaşmadığım	anlamına	gelir	.	Bunları	birer	silah	olarak	kullanmıyorum	.	Ortak	geleceğimiz	gerçekten	ortak	olacak	.	Nihai	hedef	,	kırılgan	hale	gelmek	olacak	.	birbirimize	bağlı	olduğumuz	noktayı	farketmek	güvende	,	kontrol	sahibi	ve	yalnız	olmaktansa	.	Çok	teşekkürler	.	(	Alkışlar	)	Nasılsınız	?	Çok	mu	yoruldunuz	?	Normal	bir	gününüzde	sabah	umutla	mı	uyanıyorsunuz	,	sıkıntıyla	mı	?	Biliyor	musunuz	,	sanırım	Carl	Jung	demişti	ki	20.	yüzyılda	hayatta	kalabilmek	için	iki	zıt	düşünceyle	birarada	yaşayabilmeliyiz	.	Ve	sanırım	bu	süreçte	öğrendiklerimin	bir	kısmı	şu	ki	insan	kendisine	,	acıyı	hissetme	iznini	vermeli	.	Ve	sanırım	üzülmeye	,	ağlamaya	devam	ettikçe	,	ve	sonra	bunu	aşınca	,	iyi	olacağım	.	Gördüklerimin	beni	etkilemediğini	,	fikirlerimi	değiştirmediğini	öne	sürmeye	başladığımda	o	zaman	başım	belaya	giriyor	çünkü	birçok	yerde	gezmekle	çok	vakit	geçiriyorsanız	ülkeden	ülkeye	,	şehirden	şehre	,	mesela	kadınların	maruz	kaldıkları	şiddetin	boyutu	ve	bunun	yaygınlığı	,	ve	bayağılaşması	insanın	ruhunu	o	kadar	parçalıyor	ki	,	bunu	hazmetmek	için	vakit	ayırmanız	lazım	yani	benim	durumumda	böyle	oluyor	.	Dünyada	mücadele	gerektiren	pek	çok	sorun	gündeme	geliyor	,	mesela	yoksulluk	,	hastalıklar	,	vs.	Bu	sorunun	üzerinde	sekiz	çalışmışsınız	.	Neden	bunu	seçtiniz	?	Bence	,	eğer	kadınları	düşünürseniz	,	kadınlar	gezegenimizin	birincil	kaynağıdır	,	doğururlar	,	biz	onlardan	geliriz	,	onlar	annelerdir	,	vizyonerler	.	gelecek	onlardadır	.	Düşünsenize	,	BM	diyor	ki	dünyadaki	üç	kadından	biri	ömrü	boyunca	tecavüze	uğrayacak	veya	dövülecek	bu	aslında	dünyamızın	birincil	kaynağının	yerle	bir	edilmesidir	.	geldiğimiz	yerden	bahsediyoruz	,	annelikten	.	Düşünün	,	tecavüze	uğramışsınız	ve	bir	erkek	çocuğu	yetiştiriyorsunuz	.	Bu	sizin	,	yalnızca	hayatta	kalmaktan	öte	,	çalışma	,	geleceği	tasarlama	kabiliyetinizi	nasıl	etkiler	?	Ben	inanıyorum	ki	,	kadınların	güvenliğini	sağlamanın	ve	onları	şereflendirmenin	yolunu	bulabilsek	bu	hayatın	ta	kendisini	onurlandırmaktır	.