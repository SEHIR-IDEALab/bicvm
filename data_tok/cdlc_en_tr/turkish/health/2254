Güzel Zimbabwe'ye ilk ulaştığımda, nüfusun yüzde otuz beşinin HIV pozitif olduğuna inanmak zordu. İnsanların evlerine davet edilene kadar onların salgın hastalığa ödediği bedeli anlayamamıştım. Mesela, bu Herbert ile büyükannesi. Onunla ilk tanıştığımda, büyükannesinin kucağında oturuyordu. Her iki ebeveyni de AIDS'den öldüğü için yetim kalmıştı, ve o da AIDS'den ölene kadar büyükannesi onunla ilgilendi. Onun kucağında oturmayı severdi çünkü yatağında yatmanın onun için acı verici olduğunu söylerdi. Büyükannesi çay yapmak için kalkınca, onu benim kucağıma yerleştirdi ve hiç bu kadar bir deri bir kemik kalmış bir çocuk görmemiştim. Gitmeden önce, ona bir şey getirip getiremeyeceğimi sordum. Bir oyuncak, veya şeker isteyeceğini düşündüm, ve o benden terlik istedi, çünkü ayaklarının üşüdüğünü söyledi.
Bu Joyce, bu fotoğrafta, 21 yaşında. Bekar anne, HIV pozitif. Onun fotoğraflarını Güzel bebeği Issa'nın doğumundan önce ve sonra çektim. Ve geçen hafta Lafayette Sokağında, Manhattan'da yürüyordum ve tanımadığım bir kadından bir telefon aldım, beni 23 yaşındaki Joyce'un öldüğünü söylemek için aramıştı. Joyce'un annesi şimdi onun kızıyla ilgileniyor, salgın hastalık yüzünden yetim kalan diğer birçok Zimbabwe'li çocuk gibi. İşte hikayelerden birkaçı. Ama her bir resim ile, dopdolu hayatları olan bireyler var, ve anlatılmayı hak eden hikayeler. Bütün bu resimler Zimbabwe'den.
Kirsten, kendi Afrika'ya gidiş hikayeni anlatmak için bir dakikanı ayırır mısın?
Mmm, tanrım.
Sadece..
Aslında, o zaman çalışıyordum, bir moda fotoğrafçısının yapımcısıydım. Ve sürekli New York Times okuyordum, istatistikler ve rakamlar beni serseme döndürüyordu. Çok korkutucuydu. Bu yüzden işimi bıraktım ve uğraşmam gereken konunun bu olduğuna karar verdim. Ve aslında ilk önce bir ay kaldığım Botswana'ya gittim-- bu Aralık 2000'de-- sonra bir buçuk aylığına Zimbabwe'ye gittim, ve 2002 Mart'ında bir buçuk ay daha kalmak için tekrar geri döndüm.
Harika bir hikaye, teşekkürler.
Göstermeme izin verdiğiniz için teşekkürler.