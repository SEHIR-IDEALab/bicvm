Pekâlâ, şimdi size yine beslenme düzeniyle ilgili bir şey göstereceğim. Önce dinleyiciyi tanımak istiyorum. Aranızda kimler daha önce böcek yedi? Bu epey çok. (Gülüşmeler) Ama yine de bütün dünya nüfusunu temsil etmiyorsunuz. (Gülüşmeler) Çünkü insanların %80'i gerçekten böcekle besleniyor. Ama bu gerçekten iyi.
Neden böcek yemeyelim? İlk olarak, böcekler nedir? Böcekler çevremizde dolanan altı bacaklı hayvanlardır. Burada seçilmiş örnekler var. Gezegen üzerinde altı milyon farklı böcek türü bulunuyor, altı milyon tür. Bir kaç yüz memeli türü var -- altı milyon böcek türü var. Aslında, bütün organizmaları sayacak olursak daha geniş rakamlar elde edebiliriz. Aslında, dünya üzerindeki bütün hayvanların bütün hayvan türlerinin %80'i altı bacaklı. Ama eğer bütün bireyleri sayabilsek ve bunların ortalama ağırlığını alsak dünya üzerindeki kişi başına 200 ile 2,000 kilo gibi bir şey ortaya çıkar. Bu biyolojik kitle açısından böceklerin bizden daha kalabalık olduğu anlamına geliyor. İnsanların gezegeninde yaşamıyoruz böceklerin gezegeninde yaşıyoruz. Böcekler sadece doğada bulunmuyor aynı zamanda ekonomimizde de yer alıyorlar genellikle bizim bilgimiz dışında.
Bir kaç yıl önce bir tahmine, iyimser bir tahmine göre Amerikan ekonomisi bundan yıllık 57 milyar dolar çıkar sağlıyor. Çok büyük bir rakam, Amerikan ekonomisine ücretsiz bir katkı. Ben de ekonominin aynı yılda Irak'taki savaş için ne kadar para harcadığına baktım. 80 milyar Amerikan doları. Bunun ucuz bir savaş olmadığını hepimiz biliyoruz. Yani böcekler, ücretsiz olarak, Amerikan ekonomisine neredeyse aynı büyüklükte bir katkıyı, herkes bilmese de, ücretsiz olarak sağlıyor. Ve sadece Amerika'da da değil her ülke ve ekonomide.
Peki ne yapıyorlar? Gübreleri temizliyorlar, ekinlerimizi polenliyorlar. Yediğimiz yiyeceklerin üçte biri böceklerin ürün geliştirmede yer almasının sonuçları. Vebayı (pest) kontrol ediyorlar. Ve hayvanlar için gıda kaynağı. Besin zincirinin başlangıcındalar. Küçük hayvanlar böceklerle besleniyor. Daha büyük hayvanlar dahi böceklerle besleniyor. Ama böcekleri yiyen küçük hayvanlar daha büyük hayvanlar tarafından yeniyorlar daha da büyük hayvanlar tarafından. Ve besin zincirinin sonunda, biz onları yiyoruz. Böcek yiyen oldukça fazla insan var. Ve burada Çin'de iki milyona yakın nüfusuyla küçük bir taşra kasabası olan Lijang'da beni görüyorsunuz. Eğer yemeğe dışarı çıkarsanız, yemek istediğiniz balığı seçebildiğiniz bir balık restoranında olduğu gibi yemek istediğiniz böceği seçebiliyorsunuz. Ve seçiminizi şahane bir şekilde hazırlıyorlar. Burada da beni tırtıl, çekirge ve arı ile tatlandırılmış bir yemeği yerken görüyorsunuz. Her gün yeni bir şey yiyebilirsiniz. Gezegen üzerinde yenilen 1000'den fazla böcek türü var. Bu bizim yediğimiz inek, domuz yada koyun gibi birkaç çeşit memeli türünden daha fazla kesinlikle. 1000'den fazla çeşit -- muazzam bir çeşitlilik. Şimdi şöyle düşünebilirsiniz, tamam, Çin'deki bu taşra kasabasında bunu yapıyorlar ama biz yapmıyoruz.
Bazılarınızın ara sıra da olsa böcek yediğini zaten biliyoruz. Ama size içinizden her birinin, hiçbir istisna olmadan, böcek yediğini söyleyebilirim. Günde en azından 500 gr böcek tüketiyorsunuz. Ne yiyorsunuz? Domates çorbası, fıstık ezmesi, çikolata, erişte -- yediğiniz her hazır yiyecek böcek içeriyor çünkü böcekler her taraftalar ve doğada var oldukları gibi ekinlerimizde de bulunuyorlar. Bazı meyveler böceklerden zarar görüyor. Bu meyveler eğer domates ise zarar görenler domates çorbası oluyor, eğer zarar görmemişlerse manava gidiyorlar ve işte bu sizin domatese bakışınız. Ama domates çorbası olan domatesler de var. Yiyecek Komitesinin ihtiyaçlarını karşıladıkları sürece, yiyeceklerin içinde her türlü madde bulunabiliyor, hiç sorun olmuyor. Aslında, bu topları neden çorbanın içine koyuyoruz, içlerinde zaten et yok mu? (Gülüşmeler) Bütün hazır yiyecekler, aslında farkında olduğumuzdan daha fazla protein içeriyor. Yani her şey hâlihazırda bir protein deposu.
Tabii şunu söyleyebilirsiniz: "o zaman sadece, tesadüfen, 500 gr böcek yiyoruz." Sahip olduğumuz birçok yiyecekte bunu farkında olarak yapıyoruz. Burada sunumumda sadece iki tane örneğim var - pembe kurabiyeler ve surimi çubuğu yada seviyorsanız Campari. Kırmızı renkli gıdalarımızın birçoğu doğal renklendiriciler içeriyor. Yengeç etinden Surimi çubukları ya da öyle olduğu söylenerek satılıyor beyaz balık eti kırmız ile renklendiriliyor. Kırmız maddesi atlas çiçeğinde (kaktüs) yaşayan bir böcekten elde ediniliyor. Peru'daki Kanarya adalarında yıllık 150-180 ton kilo civarında büyük miktarlarda üretiliyor ve büyük bir gelir kapısı. Bir gram kırmız yaklaşık olarak 30 Avroya mal ediliyor. Bir gram altın 30 Avro. Yani yiyeceklerimizi renklendirmek için kullandığımız çok kıymetli bir şey.
Şimdi dünyadaki durum değişmek üzere sizin ve benim için, dünya üzerindeki herkes için. İnsan nüfusu çok hızlı bir şekilde artıyor ve katlanarak artıyor. Şu anda dünyada altı ile yedi milyar arasında olan insan nüfusu 2050 yılına geldiğimizde dokuz milyara yükselecek. Bu da beslemek için daha fazla kişinin olacağı demek. Ve bu gittikçe daha fazla insanı endişelendiren bir şey. Geçtiğimiz Ekim ayında bu konuya odaklanmış bir Yiyecek ve Ziraat Organizasyonu konferansı vardı. Dünyayı nasıl besleyeceğiz? Buradaki şekillere bakarsanız besleyecek üçte bir daha fazla nüfus olacak ama tarımsal üretimi %70 oranında artırmamız gerekiyor. Ve bu özellikle dünya nüfusunun gelişme gösterirken sadece sayısal olarak değil aynı zamanda sağlık seviyesi olarak artıyor olmasından ve kişi daha sağlıklı oldukça daha fazla yemek yiyor ve daha fazla et tüketiyor. Et ürünleri işin aslında tarım sektörümüzde çok maliyetli bir ürün.
Beslenme düzenimiz bazı hayvansal proteinler üzerine kurulu şu anda ve çoğumuz bunu çiftlik hayvanlarından balıktan ve av hayvanlarından sağlıyoruz. Elbette eti fazlaca tüketiyoruz. Gelişmiş ülkelerde yıllık et tüketimi kişi başına ortalama 80 kg, Birleşik Devletlerde bu 120 kg kadar çıkıyor ve bazı ülkelerde daha da az olabiliyor ama ortalama tüketim miktarı yıllık kişi başına 80 kg. Gelişmekte olan ülkelerde bu miktar daha düşük. Yıllık kişi başına 25 kg. Ama giderek artıyor. Son 20 yılda Çin'de bu miktar 20 kg'dan 50 kg yükseldi ve yükselmeye devam ediyor. Yani eğer dünya nüfusunun üçte biri et tüketimini ortalama 25 kg'dan 80 kg çıkartacaksa ve bu üçte birlik dünya nüfusu Çin'de ve Hindistan'da yaşıyorsa, muazzam bir et ihtiyacımız olacak demektir. Tabii ki de bunun sadece bizim için olduğunu onlar için olmadığını söyleyecek değiliz. Bizimle aynı paylaşım oranına sahipler.
Başlangıç olarak şunu söylemeliyim ki batı dünyasında bizler çok fazla et tüketiyoruz. Biliyorum ki bunun çok daha azıyla yetinebiliriz - ben uzun bir süredir vejetaryenim. Bunu hiçbir şey olmadan kolayca yapabilirsiniz. Protein ihtiyacınızı her türlü yiyecekten sağlayacaksınız. Ama et tüketimiyle beraber gelen birçok sorun var ve bununla gittikçe daha fazla karşılaşıyoruz. Karşılaştığımız ilk sorun insan sağlığı. Domuzlar çoğu yönden bizim gibiler hatta tedavilerde model oluşturuyorlar, ve bir domuzdan insana organ nakli yapabiliyoruz. Aynı zamanda bizimle hastalıkları da paylaşıyorlar. Ve bir domuz hastalığı, bir domuz virüsü ve insan virüsü ikisi de yayılabiliyor. Ve üreme türlerinden dolayı birleşerek yeni bir virüs oluşturabiliyorlar. Bu 1990lı yıllarda klasik domuz humması patladığı dönemde Hollanda'da yaşandı. Ölümcül olabilecek yeni bir virüs oluşuyor. Böcekleri yediğimizde, bizden o kadar uzaklar ki buna benzer bir şey gerçekleşmiyor. Bu, böcekler için bir puan.
(Gülüşmeler)
Şimdi de dönüşüm faktörü. 10 kilo yiyecek alarak bir kilo inek eti alabilirsiniz ama dokuz kilo çekirge eti alabilirsiniz. Bu durumda bir girişimci olsanız siz ne yaparsınız? 10 kilo yiyecek masrafı ile bir ya da dokuz kilo ürün elde edebilirsiniz. Şimdiye kadar bir kilo ürün elde ediyoruz, ya da beş kiloya kadar. Henüz asıl primi almıyoruz. Dokuz kilo ürünü almıyoruz. Bu da böcekler için iki puan.
(Gülüşmeler)
Ve çevre. Eğer 10 kilo yiyecek ile (Gülüşmeler) 1 kilo inek eti elde ediyorsak bunun diğer 9 kilosu atık madde ve bunun da çoğu gübre. Eğer böcek üretirseniz bir kilo et başına daha az gübre üretirsiniz. Yani daha az atık madde. Üstelik, inek gübresi yerine böcek gübresi ürettiğinizde bir kilo gübre karşılığında çok daha az amonyak ve daha az sera gazı üretmiş oluyorsunuz. Yani daha az atık madde üretiyorsunuz ve bu atık madde inek gübresi kadar çevreye zararlı değil. Bu da böcekler için üç puan.
(Gülüşmeler)
Şimdi elbette ki burada büyük bir 'eğer' söz konusu ve bu da böceklerin iyi kalitede et üretmesi. Bu konuda her türlü analiz yapıldı ve protein, yağ veya vitamin açısından üretilen et gayet iyi. Aslında şu anda et olarak tükettiğimiz her şeyle makayese edilebilir durumda. Ve kalori bakımından da çok iyi. Bir kilo çekirge eti 10 tane hot-dog veya altı tane Big Mac ile aynı kaloriye sahip. Yani böcekler için dört puan.
(Gülüşmeler)
Buna böyle devam edebilir ve böceklere daha fazla puan verebilirim ama zaman müsaade etmiyor. Sorumuz, neden böcek yemeyelim? Sizin için en az dört delil sundum. Bunu yapmak zorundayız. Bunu sevmeseniz dahi alışmak zorunda kalacaksınız. Çünkü hâlihazırda tarım alanlarımızın %70'i çiftlik hayvanlarını yetiştirmek için kullanılıyor. Bu sadece çiftlik hayvanlarının yetiştirildiği alanları değil, aynı zamanda bu hayvanlardan elde edilen ürünlerin üretildiği ve taşındığı alanları kapsıyor. Bunu yağmur ormanlarını feda ederek biraz daha artırabiliriz ama sonunda bu da kısıtlı. Ve eğer tarımsal üretimi %70 oranında artırmamız gerektiğini hatırlarsanız bunu bu yoldan yapamayacağız. Tercihimizi inek etinden böceklere değiştirerek daha iyi yapmış oluruz. Dünyanın %80'i zaten böcekle besleniyor, İngiltere, Amerika, Hollanda veya diğer ülkelerde azınlık durumundayız. Sol tarafta, Laos'taki akşam yemeği için seçebileceğiniz bütün böcek çeşitlerini sunan bir pazar görüyorsunuz. Sağ tarafta da bir çekirge. İnsanlar bu böcekleri yiyorlar ama sadece aç olduklarından değil bunların birer lezzet olduklarını düşündüklerinden. Tek kelimeyle iyi bir yiyecek. Muazzam çeşitlilik sağlayabilirsiniz. Birçok faydası var.
Aslında biz de çekirgeye benzer bir lezzete sahibiz; karidesler, yüksek bir fiyattan satılan bir lezzet. Kim karides yemek istemez ki? Karidesten hoşlanmayan birkaç insan vardır ama karides ya da yengeç ya da kerevit çok yakın akrabalar. Bunlar birer lezzet. Aslen çekirgede karada yaşayan bir karides ve beslenme düzenimize girebilir. O zaman neden hala böcek yemiyoruz? Bu sadece bir görüş meselesi. Buna alışık değiliz ve böcekleri bizden çok farklı organizmalar olarak görüyoruz. Bu yüzden böcek algımızı değiştiriyoruz. Meslektaşım Arnold van Huis ile beraber insanlara böceklerin ne olduklarını, ne kadar muhteşem olduklarını ve doğada yaptıkları muhteşem işleri anlatmak için çok sıkı çalışıyoruz. Aslında böcekler olmadan bu odada bulunuyor olmazdık. Çünkü eğer böcekler tükenirse biz de kısa sürede yok oluruz. Eğer biz ölürsek, böcekler mutlu mesut yaşarlar.
(Gülüşmeler)
Yani böcek yeme düşüncesine alışmak zorundayız. Bazıları henüz bunların ulaşılabilir olmadığını düşünebilir. Aslında öyleler. Hollanda'da böcek üreten girişimciler var ve onlardan bir tanesi de izleyiciler arasında, bu resimde gördüğünüz kişi. Bu yıl süper marketlerden alacağınızı tahmin ediyorum - görünür olarak değil ama yiyeceklerin içinde hayvan proteini olarak. 2020 yılında belki de, bunları yiyeceğinizin bir böcek olduğunu bilerek satın alacaksınız. En şaşılacak yollarda hazırlanıyorlar. Alman bir çikolata üreticisi. (Müzik) (Alkış) Birçok farklı üretim şekli de var.
(Gülüşmeler)
Hollanda'da yenilikçi bir tarım bakanımız var ve bakanlığındaki restoranda menüye böcekleri de koyuyor. Kısa zaman önce Lahey'de AB tarım bakanlarının hepsiyle bir araya geldiğinde yüksek sınıf bir restorana gitti ve hep beraber böcek yediler. Bu benim hobim olan bir şey değil gerçekten geniş bir alanda popüler. Yani neden böcek yemeyelim? Siz, kendiniz denemelisiniz. Bir kaç yıl önce, Wageningen'da bir alanda 1750 kişi toplandık hep beraber ve aynı anda böcek yediler ve bu yine de büyük bir olaydı. Yakın zamanda, hepimiz böcek yediğimizde bunun büyük olay olmayacağını çünkü bunun yapması normal bir şey olduğunu düşünüyorum.
Bugün kendiniz bunu deneyebilirsiniz ve bende 'tadını çıkarın' derim. Bruno'ya birkaç ilk örnek göstereceğim ve ilk lokmayı alabilir.
(Alkış)
Bruno Giussani: İlk önce onlara bakın, ilk önce bakın.
Marcel Dicke: Hepsi protein.
BG: Aslında bu videoda gördüğünüzün aynısı ve lezzetli görünüyor. Sadece fındık gibi bir şeyle yapıyorlar.
MD: Teşekkürler.
(Alkış)