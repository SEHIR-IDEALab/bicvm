Dünya'da 39 milyon görme engelli insan var. Onların %80'i Kenya gibi düşük gelirli ülkelerde yaşıyorlar ve çok büyük bir kısmı görme engelli olmak zorunda değil. Onlar, tamamıyla tedavi edilebilir ya da önlenebilir hastalıklardan dolayı görme engelliler.
Ailem ve ben bunu öğrendiğimizde, Kenya'ya taşındık. Büyük Rift Vadisi boyunca yüz kadar klinik açtık; ekipman, fon ve araçlar temin ettik, bir ekip eğittik, tek bir soruyu anlamak için: insanlar niçin görme yetilerini kaybediyorlar ve biz bunun için ne yapabiliriz?
Zorluklar inanılmazdı. Gideceğimiz yere vardığımızda, yüksek teknoloji ekipmanlarımızı kurduk. Elektrik bulmak çok zordu. Ekipmanlarımız için gerekli olan elektriği dizel jeneratörlerden sağladık. Sonra aklıma bir şey geldi: Daha kolay bir yol olmalıydı çünkü bu göz bakımına en çok ihtiyaç duyanlar ona en zor ulaşanlardı.
Kenya ve Sahra altındaki bölgelerde yaşayan bir çok insan temiz içme suyundan çok cep telefonu erişimine sahip. Dolayısıyla düşündük ki, acaba mobil teknolojinin gücünü kullanarak göz bakımını bu insanlara ulaştırmak mümkün mü? Ve böylelikle PEEK'i oluşturduk. PEEK, toplum sağlığı için çalışanlara göz bakımını her yere ulaştırmaya olanak tanıyan bir akıllı telefon uygulaması. İşe iri, narin ve pahalı olan klasik hastane ekipmanlarını; her yaşa ve her dile kolaylıkla uygulanabilir ve test edilebilir olan , akıllı telefon uygulamaları ve donanımlarla değiştirerek başladık. İşte üç aylık bir bebeğin görüşünü uygulama ve göz izleyici kullanarak nasıl tam anlamıyla test ettiğimizin bir görseli.
Toplum içerisinde ve okullarda devam eden birçok çalışmamız var ve bu dersler boyunca öğrendiklerimiz sayesinde şunu farkettik ; araştırdığımız test verilerini insanlarla, tıbbi olmayan bir jargonla, paylaşmak onların bu süreci anlamaları ve bunun onlar için ne anlama geldiğini anlamaları çok önemli. Burada örnek olarak görüş similatörünü kullandık.
Kişinin görüşü ölçüldükten sonra, ilgililer ve öğretmenlerle paylaşıldı ki onlar bu insanlarla empati kurup onlara yardım edebilsinler.
Birinin göz bozukluğuna sahip olduğunu farkettiğimizde sıradaki iş bunun sebebini araştırmaktı, bunu yapabilmek için, gözün iç kısmına erişimimizin olması gerekti. Genellikle, retina adlı bölgeyi araştırmak için gerekli olan aletler çok pahalıdır. Retina, insan vücudu ve sağlığı hakkında büyük oranda bilgi barındıran gözün tek parçası. 3D yazıcıları kullanarak, üretim masrafı 5 dolardan daha düşük olan, akıllı telefonlara kolayca takılarak, gözün arka kısmından yüksek kaliteli fotoğraflar alabilecek, düşük maliyetli donanımları ürettik. Ve işin güzel yanı bunu herkesin yapabilecek olması. 2500'den fazla kişi üzerinde yaptığımız çalışmalarda gördük ki, ek bir cihaz takılmış akıllı telefonlar çok daha fazla maliyetli olan ve taşınması çok zor olan fotoğraf makineleri kadar iş görmektedir.
Kenya'ya ilk taşındığımızda bu sağlık hizmetini sunmak için 150.000 dolarlık ekipman ve 15 kişilik bir ekiple gitmiştik. Şimdi ise tek gereken bisikleti olan bir kişi ve akıllı bir telefon. Sadece 500 dolar civarı bir maliyeti var. Elektrik kaynağı sıkıntısı güneş enerjisi kullanılarak çözüldü. Sağlık görevlilerimiz güneş enerjili bir sırt çantası ile seyahat ediyor ve bu da telefonu şarj edip yedekliyor. Artık hiç gelmeyecek olan hastaları beklemek yerine biz hastalara gidebiliyoruz. Evlerine gidip, minimum eğitimle her hangi biri tarafından sağlanabilecek en kapsamlı, teknolojik ve doğru muayeneyi yapabiliyoruz. Global uzmanları en kırsal yerlerdeki ulaşılması güç yerlerde yolun bittiği yerden bile uzak yerlerdeki insanların evlerine etkili bir şekilde sokup onlara tanı konulmasını ve tedavi için planlar yapılmasını sağlıyoruz.
Proje yöneticileri, hastane müdürleri arayüzümüzde ilgilendikleri parametrelerle arama yapabiliyorlar. Benim yaşadığım yer olan Nakuru'da hangi hastalık olursa olsun arama yapabiliyoruz. Buradaki insanlar tedavi edilebilir bir hastalık olan katarakt nedeniyle göremiyorlar. Her bir kırmızı nokta tedavi edilebilir bir hastalıktan dolayı göremeyen bir insanı gösteriyor ve artık onların yerleri belirlenebiliyor. Toplu mesaj göndererek tedavi için geleceğimizi onlara haber verebiliyoruz.
Dahası, öğrendik ki bu bunu toplum "için" değil toplumla birlikte yaptık. Bu mavi noktalar yaşlıları ya da yerel liderleri gösteriyor, bu kişiler yerel insanlarla bağımızı kurup onları bulabilmemizi ve tedavi edebilmemizi sağlıyorlar.
Böylece Mama Wangari gibi 10 yıldan fazla bir zamandır görme engelli olan ve torunlarını hiç görememiş olan hastaları 40 doların altında bir maliyetle tedavi edebiliyoruz. Bu olması gereken bir şey. İnsanların milyonlarcasının kör olması sadece bir istatistiki bir rakamdan ibaret. Gerçekte ise herkes kendi acı hikayesini yaşıyor. Ama şimdi yardımdan yalnızca bir telefon mesajı uzaktalar.
(Alkış)
Ve şimdi de canlı demolar her zaman kötü bir fikir olduklarından, canlı bir demo yapacağız.
(Gülüşmeler)
İşte burada Peek Vision uygulamamız var. Burada gördüğümüz ise Sam'in beyninin doğrudan uzantısı olan optik siniri, yani burada aslında onun beynine bakmış oluyoruz. Retinanın bütün kısımlarını görmüş oluyoruz. Göze doğrudan erişim olmadan görülemeyecek olan göz ve beden hastalıklarını, sadece bir kaç dolara mal olan bir eklenti cihaz ile teşhis etmek mümkün olmakta ve böylece insanların körlükleri tedavi edilebilmektedir. Ve bence bir tedavi bulmak ve bunu aktaramamak insan ırkı olarak bizle hakkında çok şey anlatır; ama şimdi bunu yapabiliyoruz.
Teşekkürler.
(Alkış) ...