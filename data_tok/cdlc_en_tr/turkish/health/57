Herkese tünaydın. Aranızda kaç kişi ALS buz kovası meydan okumasına katıldı? (alkış) Şunu söylemek istiyorum ki, en içtenlikle çok ama çok teşekkür ediyoruz. ALS Derneğinin bugüne kadar toplam 125 milyon dolar topladığını biliyor musunuz? (alkış)
Beni yeniden 2011 yazına götürüyor. Ailem, çocuklarımın hepsi büyümüştü. Resmen yavrusuz kalmış kuşlar gibiydik ve sonra dedik ki ailecek bir tatile çıkalım. Kızım Jenn ve damadım New York'tan kalkıp geldiler. En küçük oğlum Andrew kalkıp Boston'da çalıştığı Charlestown'daki evinden geldi ve Boston Koleji'nde ve Avrupa'da profesyonel beysbol oynamış oğlum Pete şimdi evine dönmüş, grup sigortası satıyordu ve o da bize katıldı. Bir gece oturmuş Pete ile bira içiyordum ve Pete bana bakıyordu ve birden dedi ki "Biliyor musun anne, grup sigortası, bilemiyorum, bu gerçekten de benim tutkum değil." "Tam potansiyelimi kullanmadığımı düşünüyorum, Hayatımın amacı bu değil sanki." dedi. Ve bana "Bu arada anne tatilden erken ayrılmak zorundayım çünkü şehirler arası liginde oynadığım takım eleme maçlarına kalmış ve tekrar Boston'a gitmem gerek çünkü takımı yüzüstü bırakamam. Gel gör ki işim için de beysboldaki gibi tutkulu değilim." dedi.
Sonra da Pete gitti, aile tatilini yarıda kesti - annesinin de kalbini kırdı - ve o gidince biz de dört gün sonra eleme maçını izlemek için peşinden gittik. Eleme maçındayız ve Pete kale işaretinde hızlı bir atış geldi ve bileğine isabet etti. Ah, Pete. Bileği böylece düştü kaldı. Sonraki altı ay boyunca Pete, Güney Boston'daki evine döndü o tutkusuz işine devam etti ve sürekli doktorlara gitti asla düzelmeyen bileğinde ne sorun olduğunu öğrenmek için.
Altı ay sonra, Mart ayında, kocamı ve beni aradı ve dedi ki "Anne, baba, bileğim için teşhis koyacak bir doktor bulduk. Doktor muayenesine, bizimle, benimle gelmek ister misiniz? Ben de "elbette geliriz" dedim. O sabah Pete, John, ben hepimiz kalktık, giyindik arabalarımıza bindik - üç ayrı arabaya çünkü doktora gidip bileğine ne olduğunu öğrendikten sonra işe gidecektik. Nöroloğun odasına girdik, oturduk dört doktor içeri girdi ve baş-nörolog oturdu. Dedi ki, "Pete, bütün testlerini inceledik ve söylemek zorundayım, bileğin incinmemiş kırılmamış da bilek sinirlerinde zedelenme de yok enfeksiyon da kapmamış Lyme hastalığı da değil." Açık bir şekilde tırmanan bir eleme vardı ben de kendi kendime dedim ki bu böyle nereye gidiyor? Sonra ellerini dizlerine koydu 27 yaşındaki çocuğumun gözlerinin içine bakarak "Bunu 27 yaşında birine nasıl söyleyeceğimi bilmiyorum Pete, sen ALS hastasısın" dedi. ALS mi? 80 yaşında babası ALS hastası olan bir arkadaşım vardı. Kocama baktım, o da bana baktı ve sonra ikimiz de doktora baktık ve "ALS mi? dedik. Tamam, hangi tedavi. Hemen başlayalım. Ne yapalım? Hadi!" Doktor bize baktı ve "Bay ve bayan Frates, çok üzgünüm ama maalesef tedavi yok, çare yok. En kötü mahkumlar bizdik. Lou Gehrig'ten sonra 75 yıl geçtiğini ve ALS ile mücadele için hiç bir şey yapılmadığını anlamamıştık dahi.
Hep beraber eve döndük ve Jenn ve Dan Wall Street'ten uçakla geldiler Andrew Charlestown'dan geldi ve Pete de o zamanki kız arkadaşı Julie'yi alıp eve getirmek için Boston Koleji'ne gitti ve teşhisten altı saat sonra hep beraber oturmuş ailecek yemek yiyorduk ve ondan bundan konuşuyorduk. O akşam yemek pişirdiğimi dahi hatırlamıyorum. Ancak sonunda liderimiz, Pete yapılacakları söyledi ve bizimle sanki yeni takımıymışız gibi konuştu. "Mızmızlanma yok millet." dedi. Ve devam etti "Geriye bakmıyoruz önümüze bakıyoruz. Dünyayı değiştirmek zorunda olmamız ne kadar güzel bir fırsat. ALS'nin bu kabul edilemez durumunu değiştireceğim. Kayda değer bir şeyler yapacağız ve bunu Bill Gates gibi toplum severlerin önüne koyacağım." Ve bitmişti. Emirlerimizi almıştık.
Böylece takip eden günlerde ve aylarda, bir hafta içinde, kardeşlerimiz kız kardeşlerimiz ve ailelerimiz bize gelmişti çoktan Frate Treni takımını oluşturuyorlardı. Dave amca, internet tasarımcısıydı, Artie amca, muhasebeciydi, Dana teyze, görsel sanatçımızdı, ve en küçük oğlum Andrew, işini bıraktı, Charlestown'daki evinden ayrıldı ve "Ben Pete'e bakacağım ve onun bakıcısı olacağım" dedi. Ve sonra bütün o insanlar sınıf arkadaşları, takım arkadaşları Pete'in hayatı boyunca teşvik ettiği çalışanları, Pete'in bütün çevresi birbiriyle birleşmeye başladı ve Frate Treni takımını oluşturdu.
Teşhisten altı ay sonra Pete bir araştırma zirvesinde aktif destek için ödül aldı. Kalkıp çok dokunaklı bir konuşma yaptı ve konuşma sonunda bir panel düzenlendi panelde eczacılık temsilcileri ve biyo-kimyagerler ve klinisyenler vardı ve ben orada oturmuş onları dinliyordum ve konuşulanların çoğunu aklım almıyordu. Bütün fen derslerinden olabildiğince kaçınmıştım. Ama o insanları izliyordum ve dinliyordum, onlar da "Ben, böyle yapıyorum, şöyle yapıyorum," diyorlardı ve onların arasında gerçek bir yabancılık vardı. Konuşmalarının sonunda, panelde, soru ve cevaplar kısmı vardı ve hemen elimi kaldırdım mikrofonu aldım ve onlara bakıp dedim ki "Teşekkürler, ALS için çalıştığınız için çok teşekkürler. Bizim için bu çok değerli." "Ancak şunu söylemeliyim ki sizin vücut dilinizi inceliyorum ve dediklerinizi dinliyorum. Ancak ikisi arasında pek bir uyum yokmuş gibi geliyor. Ve sadece siz de değil, eylem adımlarını ve takibini gösteren ve sorumlulukları gösteren tahtalar nerede? Bu odadan ayrıldıktan sonra ne yapacaksınız?" dedim.
Sonra etrafıma baktım ve üzerime kilitlemiş 200 kadar göz beni izliyordu. Ve tam da o anda anladım ki dile getirilmeyen bariz gerçeği dile getirmiştim. Böylece görevim başlamıştı. Sonrasında gelen bir kaç yıl boyunca, Pete ve bizim iyi - kötü anlarımız oldu. Pete ilaca erken erişim programına katıldı. Bütün ALS toplumu için şişelenmiş umuttu. Denemelerin üçüncü seviyesindeydi. Altı ay sonra sonuçlar geldi: etkinliği yoktu. Denizaşırı ülkelerde tedavi olması gerekiyordu ve birden bütün dünyamız yerinden oynadı. Böylece sonraki iki yıl boyunca oğlumun gün be gün gözümüzün önünde eriyip gitmesini izledik. İki buçuk yıl önce, Pete beysbol sahalarında sayı vuruşu yapıyordu. Bugün ise Pete tamamen felçli. Artık kafasını dik tutamıyor. Motorlu bir tekerlekli sandalyeye mahkum. Artık yutkunamıyor, yiyemiyor. Beslenme tüpü ile besleniyor. Konuşamıyor. Göz takip teknolojisi ve konuşma aracı ile konuşuyor ve biz akciğerlerine bakıyoruz çünkü zamanla diyaframı da tükenecek ve o zaman yapay solunum cihazına bağlayıp bağlamamak kararı verilecek. ALS insanı bütün fiziksel yetisinden mahrum bırakıyor ama beyin sağlam kalıyor.
4 Temmuz 2014'te Lou Gehrig'in ilham verici konuşmasının 75. yılında MLB.com Pete'den Bleacher Report'ta bir makale yazmasını istedi. Ve bu çok önemliydi çünkü makalesini göz takip teknolojisiyle yazdı.
Yirmi gün sonra buz yağmuru başladı. 27 Temmuz'da, Pete'in New York City'den oda arkadaşı New York'lu başka bir ALS hastası Pat Quinn'i işaret eden "Desteğim Quinn'le" gömleği ve Boston Koleji şortuyla "ALS Buz Kovası Meydan Okumasını kabul ediyorum" dedi buzları aldı ve başından aşağı döktü. "Ve aday olarak..." Ve Boston'a gönderdi. Bu 27 Temmuz'daydı. Sonraki bir kaç gün içinde haber kaynağımız aile ve dostlarla dolmuştu. Eğer geçmişe bakmadıysanız, Facebook'taki güzel şey tarihler var, geçmişe bakabilirsiniz. Artie amcanın Kanlı Mary insanını görmelisiniz. Diyorum size, en güzellerinden bir tanesi, ve bu herhalde ikinci gündeydi. Dördüncü günde, internet tasarımcımız Dave amca Facebook'ta yoktu ve ondan bir mesaj geldi, mesajda "Nancy burada neler oluyor?" yazıyordu. Pete'in sayfası her ziyaret edildiğinde Dave amcaya mesaj geliyordu ve telefonu çıldırmış durumdaydı. Hepimiz oturduk ve fark ettik ki para geliyordu - ne kadar mükemmel!
Elbette farkındalığın bağış getireceğini biliyorduk sadece bir kaç gün içinde olacağını bilmiyorduk. Böylece toplandık ve en iyi 501(c)(3)lerimizi Pete'in sitesine koyduk ve yola koyulduk. İlk hafta, Boston basını. İkinci hafta, ulusal basın. Yan komşumuzun kapıya gelip mutfak zeminine pizza atması ve "Sizin orada yemeğe ihtiyacınız var sanırım." demesi ikinci haftaydı. (Kahkahalar) Üçüncü hafta, ünlüler — Entertainment Tonight, Access Hollywood. Dördüncü hafta, küresel basın — BBC, İrlanda Radyosu. "Bir Konuşabilse" filmini izleyen var mı? Kocam Japon televizyonundaydı. İlginçti. (Kahkahalar) Ve o videolar, popüler olanlar. Paul Bissonnette'in buzul videosu, inanılmaz. Peki Dublin'in Arınma Rahibeleri? Kimler izledi onu? Kesinlikle harika. J.T., Justin Timberlake. İşte o zaman onun A sınıfı bir ünlü olduğunu anladık. Şimdi mesajlarıma bakıyorum ve kardeşimin "JT!JT!" mesajlarını görüyorum. Angela Merkel, Almanya şansölyesi. İnanılmaz! Ve ALS hastaları onların ve ailelerinin en sevdikleri hangisi biliyor musunuz? Hepsi! Çünkü bu yanlış tanınmış ve finanse edilmeyen "nadir" hastalık sadece oturup insanların sürekli "ALS, ALS" demesini izlediler. Akıl almaz bir şeydi.
Ve bütün bu karşı çıkanlar sadece biraz istatistiklere bakalım olur mu? Tamam, ALS Derneği yıl sonunda rakamın 160 milyon doları bulacağını düşünüyor. Cambridge'deki ALS TGM (Tedavi Geliştirme Merkezi) üç milyon dolar topladı. Tahmin edin ne oldu? Geliştirdikleri ilaç için klinik bir deneme yaptılar. Üç yıldır finansman bekliyordu. İki ay. İki ay içinde piyasaya çıkıyor. (Alkış) Ve YouTube 150den fazla ülkenin ALS için Buz Kovası Meydan Okuması gönderdiğini söylüyor. Ve Facebook tam 2,5 milyon video ve geçen hafta Facebook kampüsünü ziyaret ederken mükemmel bir macera yaşadım ve onlara "Evimin ne durumda olduğunu biliyorum. Buranın nasıl olduğunu hayal bile edemiyorum." dedim. Tek söylediği "Ddudak uçuklatan." oldu.
Benim ailemin en sevdiği video mu? Bill Gates. Çünkü teşhis konulduğu gece, Pete ALS'yi Bill Gates gibi toplum severlerin önüne götüreceğini söylemişti ve bunu başardı. İlk hedef, ulaşıldı! Şimdi tedavi ve çareye. Alkış)
Pekala, bütün buzdan sonra sadece kafanızdan aşağı buz dökmekten fazlası olduğunu biliyoruz ve sizi hatırlatmak istediğim bir kaç şeyle göndermek istiyorum. İlk olarak, her sabah uyandığınızda gününüzü olumlu yaşamayı seçebilirsiniz. Her gün fetus pozisyonuna girip başımın üstüne yorganı çeksem aranızdan kimse beni suçlar mı? Hayır, kimsenin beni suçlayacağını sanmıyorum ama Pete her sabah uyanmaya ve olumlu olmaya, önetkin olmaya teşvik etti. Aslında destek gruplarından ayrılmak zorunda kaldım çünkü oradaki herkes bahçeye kimyasal dökerken ALS'ye yakalandıklarını söylüyordu ve ben de "Hiç sanmıyorum." dedim ama olumsuzluktan uzaklaşmalıydım.
Size bırakmak istediğim ikinci şey bu mücadelenin ortasındaki insanın kendisini ortaya koyacak zihni dirayete sahip olmaya istekli olmak zorunda olması. Pete hâlâ beysbol maçlarına gidiyor ve hâlâ yedek kulübesinde arkadaşlarıyla birlikte oturuyor, serumlarını da hala kalenin tam üstüne asıyor. Çocukların onu asmalarını görüyorsunuz. "Pete, böyle iyi mi?" "Evet." Ve sonra da kucağının ortasına koyuyorlar. Çünkü onların bunun gerçekliğini görmesini istiyor ve asla ama asla vazgeçmeyeceğini.
Ve size bırakmak istediğim üçüncü şey: eğer kabul edilemez olarak gördüğünüz bir durumla karşılarşanız olabildiğince derine inmenizi ve en iyi anne güdünüzü bulmanızı onu takip etmenizi istiyorum. (Alkış) Teşekkürler. (Alkış)
Süreyi aştığımı biliyorum ama bunu size vermem gerekiyor: oğlumun bana verdiği hediyeler. 29 yıl boyunca Pete Frates'in annesi olma gururunu yaşadım. Pete Frates hayatı boyunca ilham verdi ve liderlik etti. İyilikler yaptı ve bütün o iyilikler geri ona döndü. Dünya üstünde şimdi yaşıyor ve neden burada olduğunu biliyor. Ne güzel bir hediye.
Oğlumun bana verdiği ikinci şey bana hayatta bir amaç verdi. Neden burada olduğumu artık biliyorum. Oğlumu kurtaracağım ve onun için zamanında başaramazsam öylesine sıkı çalışacağım ki bir daha hiç bir anne yaşadıklarımı çekmeyecek.
Ve son olmasa da bir üçüncü şey de oğlumun bana verdiği hediye 2014 yılının mucizevi Ağustos ayına ünlem işareti: Teşhis gecesi almaya gittiği o kız arkadaşı artık onun eşi ve Pete ve Julie bana torunumu Lucy Fitzgerald Frates'i verdi. Lucy Fitzgerald Frates 31 Ağustos 2014'te ünlem işareti olarak iki hafta erken doğdu .
Böylece - (Alkış) Pete'in sınıf arkadaşları çalışanları ve takım arkadaşlarına söylediği ilham verici sözlerle sizleri baş başa bırakıyorum: Tutkulu olun. İçten olun. Çalışkan olun. Ve mükemmel olmayı unutmayın.
Teşekkürler. (Alkış)