Hemen	hemen	bir	yıl	önce	,	teyzem	sırt	ağrıları	çekmeye	başladı	.	Doktora	gittiğinde	bunun	neredeyse	30	yıldır	tenis	oynayan	biri	için	normal	bir	zedelenme	olduğunu	söylediler	.	Ona	bir	tedavi	önerdiler	,	fakat	bir	süre	sonra	kendini	hala	daha	iyi	hissetmiyordu	;	Bu	yüzden	doktorlar	birkaç	test	daha	yapmaya	karar	verdiler	.	Röntgen	çektiler	ve	akciğerlerinde	hasar	tespit	ettiler	;	o	zaman	bunun	,	kaburgalarının	arasındaki	kasları	ve	tendonları	zorladığı	için	olduğunu	düşünüyorlardı	.	Ama	birkaç	haftalık	tedaviden	sonra	,	sağlığı	hala	daha	iyiye	gitmiyordu	.	Sonunda	biyopsi	yapmaya	karar	verdiler	ve	iki	hafta	sonra	,	biyopsi	sonuçları	geldi	.	Akciğer	kanserinin	3.	aşamasındaydı	.	Yaşam	tarzı	hemen	hemen	hiç	risk	taşımıyordu	.	Hiç	sigara	içmemişti	,	hiç	alkol	almamıştı	,	neredeyse	hayatının	yarısı	boyunca	spor	yapmıştı	.	Belki	de	ona	düzgün	bir	teşhis	koymaları	bu	yüzden	neredeyse	6	aylarını	almıştı	.	Ne	yazık	ki	benim	hikayem	çoğunuza	tanıdık	gelecektir	.	Seyirciler	arasında	oturan	üç	kişiden	birine	bir	çeşit	kanser	teşhisi	konulacak	;	dört	kişiden	biriyse	bu	yüzden	ölecek	.	O	kanser	teşhisinin	yaptığı	tek	şey	ailemizin	hayatını	değiştirmek	değildi	;	sürekli	yeni	testler	için	gidip	gelme	ve	farklı	doktorların	belirtilere	göre	hastalıkları	bir	bir	elemeleri	süreci	de	stresli	ve	sinir	bozucuydu	,	özellikle	de	teyzem	için	.	Tarihin	başlangıcından	beri	kanser	işte	böyle	teşhis	ediliyordu	.	Kanser	tedavisi	için	21.	yüzyılın	tıbbı	tedavilerine	ve	ilaçlarına	sahibiz	;	ama	teşhis	için	elimizde	hala	20.	yüzyılın	prosedür	ve	işlemleri	var	,	o	da	eğer	varsa	.	Günümüzde	bir	şeylerin	ters	gittiğini	anlamak	için	çoğumuzun	belirtileri	beklemesi	gerek	.	Günümüzde	,	insanların	çoğunun	kanseri	erken	teşhis	eden	yöntemlere	erişimi	yok	;	kanseri	erken	safhalarında	yakalamanın	,	tedavisinde	sihirli	değnek	etkisine	en	yakın	şey	olduğunu	bilmemize	rağmen	.	Bunu	hayattayken	değiştirebileceğimizi	biliyoruz	,	bu	yüzden	takımım	ve	ben	bu	yolculuğa	çıkmaya	karar	verdik	,	erken	safhalarda	kanser	teşhisi	ve	moleküler	düzeyde	uygun	müdahale	yapmayı	daha	kolay	,	daha	ucuz	,	daha	akıllı	ve	şimdiye	kadar	olduğundan	çok	daha	ulaşılabilir	bir	hale	getirmeye	çalışacağımız	bu	yolculuğa	.	Tabii	ki	bağlamımız	,	teknolojinin	bizim	üstel	hızımızı	kestiği	bir	zamanda	yaşıyor	olmamız	,	üstelik	biyolojik	alem	de	bu	durumun	dışında	değil	.	Bugünlerde	deniyor	ki	,	biyoteknoloji	,	bilgisayarların	işlemci	hızının	en	az	altı	katı	oranında	daha	hızlı	ilerliyor	.	Ama	biyoteknolojik	ilerleme	yalnızca	arttırılmıyor	,	demokratik	hale	de	getiriliyor	.	Kişisel	bilgisayarların	,	İnternetin	ya	da	akıllı	telefonların	girişimcilik	,	siyaset	ya	da	eğitim	alanlarında	fırsat	eşitliği	sağladığı	gibi	,	son	gelişmeler	de	biyoteknolojik	ilerleme	konusunda	eşitlik	sağladı	ve	bu	da	bizimki	gibi	multidisipliner	takımların	bu	sorunları	çözmeye	çalışmamıza	ve	bu	sorunlara	yeni	yaklaşımlarla	bakmamıza	imkan	sağlıyor	.	Biz	,	bir	grup	bilim	insanı	ve	teknoloji	uzmanıyız	.	Şili'den	,	Panama'dan	,	Meksika'dan	,	İsrail'den	ve	Yunanistan'dan	bir	araya	geldik	ve	son	bilimsel	keşiflere	dayanarak	birçok	kanser	çeşidini	çok	erken	safhalarda	kan	tahlili	ile	teşhis	etmek	için	güvenilir	ve	doğru	bir	yol	bulduğumuza	inanıyoruz	.	Bunu	,	kanımızda	serbestçe	dolaşan	ve	mikroRNA	denilen	bir	takım	çok	küçük	molekülleri	tespit	ederek	yapıyoruz	.	MikroRNA'ları	ve	kanser	konusunda	oynadıkları	önemli	rolü	anlatmak	için	proteinlerle	başlamalıyım	;	çünkü	vücudumuzda	kanser	varken	,	tüm	kanserli	hücrelerimizde	protein	modifikasyonu	gözlenir	.	Belki	biliyorsunuzdur	,	proteinler	,	vücudumuzda	farklı	işlevlere	sahip	büyük	biyolojik	moleküllerdir	;	örneğin	metabolik	reaksiyonları	katalize	eder	,	uyarıcılara	tepki	verir	veya	DNA'yı	çoğaltırlar	.	Fakat	bir	protein	ifade	edilmeden	ya	da	üretilmeden	önce	DNA'da	mevcut	olan	genetik	kodunun	ilgili	kısımları	taşıyıcı	RNA'ya	kopyalanır	.	Böylece	bu	taşıyıcı	RNA	,	belirli	bir	proteini	nasıl	oluşturacağına	dair	talimatlara	sahip	olur	ve	potansiyel	olarak	yüzlerce	protein	oluşturabilir	;	fakat	ne	zaman	ve	kaç	tane	oluşturacağını	ona	söyleyen	mikroRNA'lardır	.	Yani	mikroRNA'lar	,	gen	ifadesini	düzenleyen	küçük	moleküllerdir	.	Çoğunlukla	sabit	olan	DNA'nın	aksine	,	mikroRNA'lar	herhangi	bir	zamanda	verilen	içsel	ve	çevresel	koşullara	göre	değişebilir	,	belirli	bir	anda	hangi	genlerin	aktif	olarak	ifade	edildiğini	gösterebilirler	.	MikroRNA'ları	kanser	için	bu	kadar	umut	verici	bir	biyo-gösterge	yapan	da	işte	budur	;	çünkü	bildiğiniz	gibi	kanser	bir	tür	değiştirilmiş	gen	ifadesi	hastalığıdır	.	Genlerin	kontrolsüz	düzenlenmesidir	.	Bir	başka	önemli	nokta	da	,	iki	kanserin	hiçbir	zaman	aynı	olmadığıdır	;	fakat	mikroRNA	düzeyinde	,	modeller	vardır	.	Birçok	bilimsel	çalışma	göstermiştir	ki	,	anormal	mikroRNA	ifade	düzeyleri	değişkenlik	gösterir	ve	her	kanser	tipi	için	benzersiz	,	belirli	bir	model	oluşturur	;	erken	safhalarda	bile	,	hastalığın	ilerleyişini	ve	ilaçlara	cevap	verip	vermediğini	yansıtır	;	ya	da	düzelme	döneminde	mikroRNA'ları	mükemmel	,	çok	hassas	biyo-göstergeler	haline	getirir	.	Ancak	mikroRNA'larla	ilgili	bir	sorun	var	:	bunları	güvenilir	bir	şekilde	tespit	etmek	için	mevcut	DNA-tabanlı	teknolojiyi	kullanamayız	;	çünkü	mikroRNA'lar	,	DNA'dan	çok	daha	küçük	,	çok	kısa	nükleotit	dizileridir	.	Ayrıca	,	bütün	mikroRNA'lar	birbirlerine	çok	benzerler	,	aralarında	çok	küçük	farklar	vardır	.	Birbirine	aşırı	derecede	benzeyen	,	aşırı	derecede	küçük	iki	molekülü	ayırt	etmeye	çalıştığınızı	düşünün	.	Biz	,	bunu	yapmanın	bir	yolunu	bulduğumuza	inanıyoruz	,	ve	bunu	ilk	kez	halka	açık	olarak	gösteriyoruz	.	Şimdi	size	göstereceğim	.	Düşünün	,	doktora	bir	sonraki	gidişinizde	,	standart	kan	tahlilinizi	yaptırdığınızda	,	laboratuvar	teknisyeni	tam	bir	RNA	çıkartacak	,	ki	bu	günümüzde	oldukça	kolay	,	ve	bunun	gibi	standart	,	96	hazneli	bir	tabakaya	koyacak	.	Bu	tabakaların	her	bir	haznesinde	bizim	atadığımız	belirli	biyokimyalar	var	ve	yalnızca	örnekte	aranan	mikroRNA	varsa	kapanan	bir	tuzak	gibi	belirli	mikroRNA'lar	arıyorlar	;	bulduklarındaysa	,	yeşil	renkte	parlıyorlar	.	Reaksiyonu	başlatmak	için	tabakayı	bunun	gibi	bir	cihazın	içine	yerleştiriyorsunuz	sonra	akıllı	telefonunuzu	üzerine	koyabilirsiniz	.	Eğer	buraya	bir	kamera	alabilirsek	benim	ekranımı	görebilirsiniz	.	Akıllı	telefon	bizim	amacımız	için	bağlayabileceğimiz	bir	bilgisayar	ve	yeterince	iyi	bir	kamera	görevi	görür	.	Akıllı	telefon	şu	anda	fotoğraf	çekiyor	ve	reaksiyon	bittiğinde	fotoğrafları	işlememiz	ve	yorumlamamız	için	çevirim-içi	veritabanımıza	gönderecek	.	Tüm	işlem	yaklaşık	60	dakika	sürüyor	,	ama	işlem	bittiğinde	,	belirli	mikroRNA'larla	eşleşen	hazneler	ne	kadar	ve	ne	hızda	parladıklarına	göre	analiz	ediliyorlar	.	Derken	,	tüm	işlem	bittiğinde	şunlar	oluyor	:	Bu	tablo	,	bu	örnekte	mevcut	olan	belirli	mikroRNA'ları	ve	zamanla	nasıl	reaksiyona	girdiklerini	gösteriyor	.	Bunun	ardından	,	eğer	bu	kişinin	örneklerinden	bu	belirli	mikroRNA	modelini	alır	ve	bunu	mikroRNA	modellerini	belirli	bir	hastalığın	varlığıyla	ilişkilendiren	mevcut	bilimsel	dökümanlarla	karşılaştırırsak	,	pankreas	kanseri	işte	böyle	görünür	.	Cihazın	içindeki	gerçek	bir	örnek	ve	biz	içinde	pankreas	kanseri	tespit	ettik	.	(	Alkış	)	Bu	yaklaşımın	bir	başka	önemli	yanı	da	verilerin	bulutta	toplanması	ve	işlenmesidir	;	bu	şekilde	gerçek	zamanlı	sonuçlar	alıp	onları	bağlamsal	bilgimizle	analiz	edebiliriz	.	Eğer	kanser	gibi	hastalıkları	daha	iyi	anlamak	ve	çözmek	istiyorsak	,	onları	akut	,	münferit	vakalar	olarak	tedavi	etmeyi	bırakıp	sağlığımızı	etkileyen	her	şeyi	kalıcı	olarak	düşünmeli	ve	ölçmeliyiz	.	Bu	platform	,	çalışan	bir	prototip	.	İnsanlığın	karşılaştığı	en	çetin	zorluklarla	mücadele	etmeye	çalışırken	en	gelişmiş	moleküler	biyolojiyi	,	düşük	maliyetli	,	3	boyutlu	yazıcıyla	yapılmış	bir	cihazı	ve	veri	bilimini	kullanıyor	.	Erken	kanser	teşhisinin	gerçekten	demokratikleştirilmesi	gerektiğine	inandığımız	için	,	tüm	bu	çözümün	maliyeti	şu	anda	mevcut	yöntemlerden	en	az	50	kat	daha	az	.	Ayrıca	biliyoruz	ki	,	toplum	bunu	daha	da	hızlandırmamız	için	bize	yardım	edebilir	;	bu	yüzden	cihazın	tasarımını	açık	kaynaklı	yapıyoruz	.	(	Alkış	)	Açıkça	söylüyorum	ki	henüz	ilk	aşamalardayız	;	ama	şimdiye	kadar	,	pankreas	kanserinin	,	akciğer	kanserinin	,	meme	kanserinin	ve	karaciğer	kanserinin	mikroRNA	modellerini	başarıyla	saptadık	.	Şu	anda	ise	,	Alman	Kanser	Araştırma	Merkezi'yle	işbirliği	içinde	,	meme	kanseri	için	200	kadın	üzerinde	klinik	bir	deneme	yapıyoruz	.	(	Alkış	)	Bu	,	kanser	prosedürlerinin	ve	teşhisinin	yapılma	biçimini	çarpıcı	ölçüde	değiştirme	potansiyeline	sahip	tek	non-invasiv	,	doğru	ve	uygun	maliyetli	test	.	Herhangi	bir	anda	kanınızdaki	mikroRNA'ları	aradığımız	için	,	hangi	kanser	türünü	aradığımızı	bilmenize	gerek	yok	.	Hiçbir	belirti	göstermenize	de	gerek	yok	.	Yalnızca	bir	mililitre	kana	ihtiyacınız	var	bir	de	oldukça	basit	bir	alet	düzeneğine	.	Günümüzde	kanser	teşhisi	esas	olarak	belirtiler	ortaya	çıktığında	yapılıyor	.	Yani	3.	veya	4.	safhada	;	bence	bu	çok	geç	.	Ailelerimize	çok	pahalıya	mal	oluyor	.	İnsanlığa	çok	pahalıya	mal	oluyor	.	Kansere	karşı	savaşı	kaybedemeyiz	.	Bize	sadece	milyarlarca	dolara	değil	,	sevdiğimiz	insanlara	da	mal	oluyor	.	Bugün	,	teyzem	cesurca	savaşıyor	,	ve	bu	süreçten	çok	pozitif	bir	tutumla	geçiyor	.	Ancak	ben	böyle	savaşların	iyice	azalmasını	istiyorum	.	Kanserin	çok	erken	safhalarında	rutin	olarak	teşhis	edilebildiği	için	kolayca	tedavi	edildiği	günü	görmek	istiyorum	;	ve	eminim	ki	çok	yakın	bir	gelecekte	,	bunun	ve	her	gün	yaşam	bilimleri	alanında	gördüğümüz	başka	çığır	açıcı	buluşların	sayesinde	kansere	bakış	açımız	kökünden	değişecek	.	Bu	cihaz	bize	onu	erken	teşhis	etme	,	daha	iyi	anlama	,	ve	ona	çare	bulma	şansı	verecek	.	Çok	teşekkür	ederim	.	(	Alkış	)